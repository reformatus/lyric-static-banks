{"uuid":"c2500660-b3d6-43e7-b713-343c155dc172","lyrics":"1. Ó, maradj kegyelmeddel Mivelünk, Jézusunk, Hogy a bűnös világnak Tőribe ne jussunk.\n\n2. Ó, maradj szent igéddel Mivelünk, Megváltónk, E földi vándorlásban Te légy útmutatónk.\n\n3. Ó, maradj, világosság, Mivelünk fényeddel, Te vezess a sötétben, Hogy ne tévedjünk el.\n\n4. Ó, maradj áldásoddal Mivelünk, Úr Isten, Szent kegyelmed áraszd ránk Minden szükséginkben.\n\n5. Ó, maradj oltalmaddal Mivelünk, hű pajzsunk, Hogy e világ diadalt Ne vehessen rajtunk.\n\n6. Ó, maradj hűségeddel Mivelünk, szent Isten, Adj erőt, hogy megálljunk Mindvégig a hitben.","year":"1609","composer":"Vulpius Menyhért, 1609","poet":"Stegmann Józsué, 1588-1632. F.: Árokháty Béla és Payr Sándor","translator":"","ref_songbook":"48/200","svg":"svg/ref48-200-001.svg"}