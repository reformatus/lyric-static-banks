{"uuid":"ada87351-62b3-4ace-b8d1-5cdb04829251","lyrics":"1. Felséges Atya Úr Isten, Ez napnak ő kezdetiben Könyörgünk: tarts meg hitünkben És az igaz szeretetben.\n\n2. Bűneinket megbocsássad, És szívünket vigasztaljad, Vallásunkat bátorítsad, És Szentlelked nékünk adjad:\n\n3. Hogy ne ártson az ellenség, Távol légyen minden kétség, Testi, lelki fertelmesség, És a gonosz eretnekség.\n\n4. Adjad meg nékünk éltünkben Egymást szeretnénk szívünkben; Élhessünk nagy békességben, És hitnek jó gyümölcsében.\n\n5. Lelkünket és jószágunkat, Néked ajánljuk magunkat: Vezéreld a mi útunkat, És viseld jóra gondunkat.\n\n6. Engedd ezt nékünk Krisztusért, Te egyetlenegy Fiadért, És érettünk Szószólónkért, Egy elég áldozatunkért.\n\n7. Hálákat adunk, Úr Isten, Te szent Fiadnak aképen, Szentlélekkel egyetemben, Mostan és minden időben.","composer":"","poet":"Latin himnuszból. Batthyány-kódex, 1550 táján","translator":"","ref_songbook":"48/492","svg":"svg/ref48-492-001.svg"}