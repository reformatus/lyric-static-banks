{"uuid":"03c1cf7b-4b9a-460d-97f6-98169b926f83","lyrics":"1. Boldogok, akik lelki szegények, Szívből könyörögnek, Mert a mennyország adatik nékiek.\n\n2. Boldogok, akik sírván bánkódnak, És károkat vallnak, Mert Istentől ők megvígasztaltatnak.\n\n3. Boldogok azok, akik szelídek És nem háborognak, Mert ők e földön örökséget bírnak.\n\n4. Boldogok, akik az igazságot Éhezik, szomjazzák, Mert Istentől ők megelégíttetnek.\n\n5. Boldogok azok, kik irgalmasok, Máson könyörülnek, Irgalmasságot mert Istentől nyernek.\n\n6. Boldogok, akik tiszta szívűek, Hitből megtisztultak, Mert megismervén az Istent, meglátják.\n\n7. Boldogok, akik békességszerzők, Mert ők hívattatnak Az igaz hitben Isten fiainak.\n\n8. Boldogok, akik az igazságért Üldözést szenvednek, Mert a mennyország adatik ezeknek.\n\n9. Boldogok lesztek, mikor Krisztusért Emberek gyűlölnek, Megszidalmaznak s gonoszul üldöznek.\n\n10. Akkor azért hát örvendezzetek És vigadozzatok, Mert mennyben lészen ti nagy jutalmatok.","title":"204. Boldogok, akik lelki szegények","composer":"","poet":"Huszár Gál énekeskönyvéből (1574) a Mt 5,3-10 alapján","translator":"","ref_songbook":"48/204","svg":"svg/ref48-204-001.svg"}