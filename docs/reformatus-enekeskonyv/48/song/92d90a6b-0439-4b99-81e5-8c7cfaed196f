{"uuid":"92d90a6b-0439-4b99-81e5-8c7cfaed196f","lyrics":"1. Életünknek rendiben körülvesz a halál; Segedelmet, kegyelmet lelkünk már hol talál? Csak nálad Urunk, Isten! Mert bánjuk bűnünk, mely miatt Haragvásod felgyúladt. Szent, igaz Úr Isten,  Szent erős Úr Isten, Szent irgalmas megváltó Urunk, te nagy örök Úr: A keserű halálban ne hagyj immár elvesznünk! Irgalmazz nekünk! 2. Pokol dühe támad ránk halálnak képében, Szabadítást ki nyújthat ilyen nagy ínségben? Csak te, mi Urunk, Isten. Felindítja nagy irgalmad ennyi bűn és ily bánat. Szent, igaz Úr Isten, Szent erős Úr Isten, Szent irgalmas megváltó Urunk, te nagy örök Úr: A mély pokol lángjától ne hagyj kétségbe esnünk! Irgalmazz nekünk! 3. Pokol rettentésébe kerget minket bűnünk; Kihez máshoz mehetnénk, hol megmenekülünk? Csak hozzád Urunk, Krisztus! Kiontád drága véredet, bűnért tévén eleget. Szent, igaz Úr Isten, Szent erős Úr Isten, Szent irgalmas megváltó Urunk, te nagy örök Úr: Vigasztaló hitünktől ne hagyj minket elesnünk! Irgalmazz nekünk!","year":"1526","composer":"Középkori dallamból. Wittenberg, 1526","poet":"Az 1. vers „Media vita” kezdetű, St. Gallenből származó ének. Fordította és a 2–3. verset írta Luther Márton.","translator":"","ref_songbook":"48/218","svg":"svg/ref48-218-001.svg"}