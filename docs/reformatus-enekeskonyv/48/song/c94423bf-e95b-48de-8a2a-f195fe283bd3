{"uuid":"c94423bf-e95b-48de-8a2a-f195fe283bd3","lyrics":"1. Jézus Krisztus, egy Mesterünk, Mennyei szent bölcsességünk, És nékünk bizonyos idvességünk.\n\n2. Mostan néked mi könyörgünk, Szent nevedért esedezünk: A te Szentlelkedet adjad nékünk!\n\n3. Mi szívünket megújítsa, És sebeinket gyógyítsa: Bűnös életünket megjobbítsa.\n\n4. Munkáinkat megszentelje, Bennünk a hitet nevelje, Utunkat hazánkba vezérelje.\n\n5. Bölcsességre megtanítson, Hogy ördög meg ne csalhasson: Kísértések ellen bátorítson.\n\n6. Plántáljon nagy egyességet, Igaz és szent szeretetet, Szívünkbe isteni szent félelmet.\n\n7. Hogy téged bátran vallhassunk, E földön néked élhessünk, Mennyben aztán veled lakozhassunk.","title":"371. Jézus Krisztus, egy Mesterünk","composer":"Debrecen, 1778","poet":"Batthyány-kódex, 1550 körül","translator":"","ref_songbook":"48/371","svg":"svg/ref48-371-001.svg"}