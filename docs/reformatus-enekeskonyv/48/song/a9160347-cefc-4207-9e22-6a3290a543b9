{"uuid":"a9160347-cefc-4207-9e22-6a3290a543b9","lyrics":"1. Jézus, én bizodalmam És Megváltóm életemben, Benned van nyugodalmam. Nem kell semmitől rettegnem, Halál nagy éjszakája, Bár rettentsen fúlánkja.\n\n2. Jézus, én Megváltóm, él, Én is látom az életet: Lészek Idvezítőmnél, Immár semmi sem rettenthet: Ő a Fő, és nem hagyja, Hogy elvesszék egy tagja.\n\n3. Reménység kötelével Véle már összeköttettem, Erős hitem kezével Már őbelé helyheztettem; El nem szakaszt tőle már Sem élet, sem a halál.\n\n4. Földi porból vett porom Végre ismét porba tér meg, De föltámaszt egykoron Megváltóm, hogy véle éljek Végtelen dicsőségben: Nála lészek mennyégben.\n\n5. Ami fáj itt és sóhajt, Az ott lészen dicsőséges; Földből szépen ott kihajt, Mi itt ínségekkel teljes. Erőtelenségemet, Ott letészem bűnömet.\n\n6. Bátorságban légyetek: Jézus hordoz, mint övéit, Hát ne keseregjetek: Krisztus újonnan megépít. Angyalának szavára Felkeltek nemsokára.\n\n7. Emeld fel hát lelkedet, Hagyj el minden földi vágyat; Bízd rá arra szívedet, Kiből idvességed árad. Jézusnál tartsd kincsedet, Légyen Jézusé szíved!","title":"357. Jézus, én bizodalmam","composer":"Berlin, 1653","poet":"Ismeretlen, 1653. F.: Schulek Tibor","translator":"","ref_songbook":"48/357","svg":"svg/ref48-357-001.svg"}