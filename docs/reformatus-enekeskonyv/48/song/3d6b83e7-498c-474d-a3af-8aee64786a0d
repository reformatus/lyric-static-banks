{"uuid":"3d6b83e7-498c-474d-a3af-8aee64786a0d","lyrics":"1. Könyörgünk néked, ó Isten Fia, Nyomorultak bizonyos oltalma, Ki uralkodol a mennyországba': Tekints reánk, Krisztus Jézus, megnyomorodtakra!\n\n2. Szertelen ront minket a pogányság, Mert övé már minden hatalmasság; Vagyunk immár sokaknak csak csúfság: Úgy minékünk, Krisztus Jézus, mindenben bátorság!\n\n3. Istállókat sok szent templomidba Csináltanak te bosszúságodra, Melyben készek minden gonoszságra: Tekints reánk szent Atyáddal, megnyomorodtakra!\n\n4. Oltalmazzad keresztyén népedet, Rontsad meg már a pogány népeket, Kik foglalnak bűnben sok időket: Tiltsd meg immár, Krisztus Jézus, szertelenségüket!\n\n5. Légy minékünk kegyelmes királyunk; Ne bírassék pogánytól országunk, Se ne nézzed a mi bűnös voltunk: Szent Atyáddal, Jézus Krisztus, emlékezzél rólunk!\n\n6. Te híveid, tehozzád kiáltunk, Igaz hittel hozzád folyamodunk; Pogányságban élni nem akarunk: Mennyországban uralkodást te általad várunk!\n\n7. Vigasságos időket adj érni Szolgáidnak, kik tudnak tisztelni, Szent Atyádnak mondásiban járni: Bátorságot adj ő nékik ellenséget győzni!\n\n8. Segedelem te tőled adassék, Hogy dicsérjen tégedet a község; Hozzád illik a bizony Istenség, És te néked esedezik egész keresztyénség.\n\n9. Te népednek légy oltalmazója, Téged kérünk, Istennek szent Fia! Énekeljünk néked vigasságban, Szent Atyáddal, Szentlélekkel ki vagy mennyországban!","title":"383. Könyörgünk néked, ó Isten Fia","composer":"","poet":"Névtelen szerzőtől, XVII. század","translator":"","ref_songbook":"48/383","svg":"svg/ref48-383-001.svg"}