{"uuid":"be20ef46-5bf2-46f6-915e-328042009e15","lyrics":"1. Egyedüli reményem, Ó, Isten, csak te vagy; Jövel és nézz meg engem, Magamra, ó, ne hagyj! Ne légy tőlem oly távol, Könyörülj hű szolgádon, Úr Isten, el ne hagyj!\n\n2. Ha a nehéz időkben Elcsügged a szívem, Vigasztalást igédben, Uram, te adj nekem! Ha kétség közt hányódom És mentségre nincs módom, Te tarts meg, Istenem!\n\n3. A földön ha elvesztem Szerelmem tárgyait, Maradjon meg mellettem Szerelmed és a hit; Csak azt el ne veszítsem, Mi benned, ó, Úr Isten, Remélni megtanít!\n\n4. Földi jó és szerencse Múlandó, mint magunk, De a hit drága kincse Örök és fő javunk; Hitünk áll rendületlen, Hogy Isten véd szünetlen: Élünk vagy meghalunk.\n\n5. Uram, a nyomorultat, A gyöngét el ne hagyd, Az árvát, elhagyottat Gyámolítsd te magad! A szegényt, ki remélve Csak reád néz az égre: Úr Isten, el ne hagyd!","title":"276. Egyedüli reményem","composer":"Kálmán Farkas, 1838–1906","poet":"Fejes István, 1838–1913","translator":"","ref_songbook":"48/276","svg":"svg/ref48-276-001.svg"}