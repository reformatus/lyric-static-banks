{"uuid":"bc445a62-8fe6-4e04-b838-a60d86cece8b","lyrics":"1. Én lelkem, ébredj fel Az Úrnak dicséretére, És szent emlékezetére Víg szívvel gerjedjél. Kegyelmét keressed E te lelki orvosodnak, Hű és édes táplálódnak Jóvoltát hirdessed.\n\n2. Mert éhező valál, A szomjúság elepesztett, A bűn oly kútba rekesztett, Hol kész volt a halál. De lelke megesett Rajtad e kegyelmes Úrnak, Látván, nyavalyáid dúlnak, Téged felkeresett.\n\n3. A kútból kihozott, Az igazságnak mezején És az életnek kútfején Vezérlett, hordozott. Végre vitt magához, Bíborban felöltöztetett, És kegyelméből ültetett Ő szent asztalához.\n\n4. Hol megelégített Megtöretett szent testével És kifolyt drága vérével, Melyet elkészített. Boldog, ki ezzel él, Mert a Sátán annak nem árt, Semmi veszély nem tehet kárt, A haláltól sem fél.\n\n5. Azért, kik éheztek, Jertek az Úr asztalához, Siessetek jóvoltához, És megelégesztek. Mert az Úr nem hagyja A töredelmes lelkeket, Sőt táplálja mindezeket: Magát nekik adja.\n\n6. Mint a száj részesül A látható szent jegyekben, Úgy e nagy Úr a hívekben Él, s vélek egyesül. Lesz édes dajkájuk: Megtöretett szent testének, Kiontott drága vérének Hasznát szabja rájuk.\n\n7. Hát lelkem, tégy vallást, Hogy igaz szívvel szereted Ez Urat, s híven követed, És néki adsz szállást. Jöjj be hozzám, kérlek, Jézus, én kedves vendégem, Mert te vagy én dicsőségem, Csak téged kedvellek.","composer":"","poet":"Losontzi István, 1709–1780","translator":"","ref_songbook":"48/439","svg":"svg/ref48-439-001.svg"}