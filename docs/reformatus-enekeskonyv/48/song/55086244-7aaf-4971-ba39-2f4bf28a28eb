{"uuid":"55086244-7aaf-4971-ba39-2f4bf28a28eb","lyrics":"1. Téged, Úr Isten, mi keresztyének Dicsérünk és áldunk, És Atya, Fiú, Szentléleknek vallunk.\n\n2. Néked a tiszta, ártatlan és szent Angyalok szolgálnak, Szüntelen hangos felszóval kiáltnak:\n\n3. Szent, szent, szent Isten, te seregednek Vagy Ura, Istene! Teljes a menny s föld nagy dicsőségeddel!\n\n4. Téged a földön a keresztyének Szent gyülekezetje, Szent Atya Isten, mindenkoron dicsér.\n\n5. És imádandó te szent fiadat, Az Úr Jézus Krisztust, És vigasztaló Szentlélek Úr Istent.\n\n6. Oltalmazzad meg veszedelemtől A te népeidet: Oltalmazz bűntől s lelki kártól minket.\n\n7. Dicsérünk téged, mennyei Atyánk, A te szent Fiaddal És mindörökké Szentlélek Istennel.","year":"1574","title":"242. Téged, Úr Isten, mi keresztyének","composer":"Kolozsvár, 1744","poet":"„Te Deum”, Nicetas (335-414) nyomán; először Huszár Gál énekeskönyvében, 1574","translator":"","ref_songbook":"48/242","svg":"svg/ref48-242-001.svg"}