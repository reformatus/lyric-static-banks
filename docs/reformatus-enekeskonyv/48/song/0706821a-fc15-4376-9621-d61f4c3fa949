{"uuid":"0706821a-fc15-4376-9621-d61f4c3fa949","lyrics":"1. Az Úr országol És regnál nagy jól, A nép megrémül, Hogy ő ott fenn ül A Kérubimon, Ki előtt nagyon Félnek és rettegnek E földön mindenek.\n\n2. Nagy az Úr Isten Ő erejében. A Sion hegyen Minden népeken Vagyon hatalma, Minden őt áldja, Mert nagy az ő neve És dicső szentsége.\n\n3. Ez erős Úrnak, Mint jó királynak, Nem kell hamisság, Csak az igazság. Jó ítéletet A Jákóbbal tett, Kit ő igen szeret, Mint választott népet.\n\n4. Istent áldjátok, Magasztaljátok; Hajtsatok térdet Zsámolya előtt! Mert ő szentséges! Áron és Mózes, Az ő szent papjai Könyörögtek neki.\n\n5. És a Sámuel Könyörgésével Istent keresé Nagy szükségébe'. És kérésükben Meghallá Isten, Megadá nékiek, Amit tőle kértek.\n\n6. Fönn a felhőben Oszlop képében Őket vezérlé A puszta helybe', Kik ő törvényét És szent igéjét Híven megőrizték, Frigyét kedvellették.\n\n7. Meghallád, Isten, Ő kérésükben, Hozzájuk térél, És megengedél Kegyességedből. De hogy bűnükből Ők ki nem térnének: Megbüntettetének.\n\n8. Áldjátok őtet Mint Istenünket, Térdet hajtsatok És imádjátok! A Sion hegyén, Ő lakóhelyén, Dicsértetik itten, Mert szent az Úr Isten!","title":"99. zsoltár. Az Úr országol És regnál nagy jól","composer":"Genf, 1562","poet":"Béza T., 1519–1605","translator":"","ref_songbook":"48/99. zsoltár","svg":"svg/ref48-99. zsoltár-001.svg"}