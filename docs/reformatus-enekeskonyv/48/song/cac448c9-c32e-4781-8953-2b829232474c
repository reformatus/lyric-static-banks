{"uuid":"cac448c9-c32e-4781-8953-2b829232474c","lyrics":"1. Hálát adunk néked, mennyei Atyánk, Ki mindenkor kegyesen vigyázsz reánk.\n\n2. Ím az elmúlt éjjel is megnyugtattál, E napra jó kedvedből virrasztottál.\n\n3. Áldj meg, kérünk, e napon is bennünket, Védelmezd kártól lelkünket, testünket.\n\n4. Segélj meg hivatalos munkáinkban, Részeltess lelki, testi áldásidban.\n\n5. Oltalmazz meg minden bűnbeeséstől, Téged félhessünk, tisztelhessünk szentül.\n\n6. Erősíts, nevelj naponként a hitben, Tarts meg végig atyai szerelmedben.\n\n7. Hogy Fiaddal s Lelkeddel egyetemben Néked víg szívvel szolgálhassunk! Ámen.","composer":"","poet":"XVII. század vége (?)","translator":"","ref_songbook":"48/496","svg":"svg/ref48-496-001.svg"}