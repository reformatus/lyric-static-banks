{"uuid":"b59a3e92-ff11-4766-a1dc-caeaaaebc8bd","lyrics":"1. Uram, bocsássad el Szolgádat békével, Szent ígéreted szerint, Mert te idvezítőd Én szemeim előtt Nékem nyilván megjelent.\n\n2. Kit világos fényül Pogányoknak küldél, Kinek fényességével Nyilván kijelenék A szent Izráelnek Nagy dicsősége széjjel.\n\n3. Őt, ki kegyelmedből Leszállt a mennyekből Minden népek üdvére, Én immár megláttam És szívembe zártam Lelkemnek örömére.","title":"447. Uram, bocsássad el Szolgádat békével","composer":"Genf, 1562","poet":"Marot K., 1496–1544 a Lk 2,29-32 alapján. F.: Szenczi Molnár Albert","translator":"","ref_songbook":"48/447","svg":"svg/ref48-447-001.svg"}