{"uuid":"97ff3468-be9a-4f7f-a0c1-007d0f8b6f43","lyrics":"1. Az Úr Isten monda az én Uramnak: Ülj az én hatalmamnak jobbjára, Míg ellenségidet, kik rádtámadnak, Zsámolyul vetem lábadnak alá.\n\n2. Az Úr Sionból leküldi pálcádat Birodalmadnak erősségére, Ellenségid közt mutasd országlásod, Uralkodjál a népnek közötte.\n\n3. Dicsőségére a te szentségednek A nép örvendez győzedelmeden. Oly sok fiaid tenéked születnek, Mint a hajnali harmat a földön.\n\n4. Mert az Úr Isten megesküdt tenéked, Melyet meg nem bán soha örökké, Melkisédeknek rendi szerint (értsed) Te vagy a főpap most és örökké.\n\n5. Az Úr, aki ül a te jobb kezeden, Ha megharagszik egykor valóban, A hatalmas királyokat erősen Hatalmával megrontja legottan.\n\n6. A pogányokon ítéletit tartja, Megtölti a földet holttestekkel, Ellenségidnek fejüket megrontja, Országa kihat e földre széjjel.\n\n7. Az úton iszik a tiszta patakból, Melynek vize foly nagy harsogással, Ennek okáért ő nagy hatalmából Emeli fejét nagy méltósággal.","year":"1551","composer":"Bourgeois L., Genf, 1551","poet":"Marot K., 1496–1544","translator":"","ref_songbook":"48/110. zsoltár","svg":"svg/ref48-110. zsoltár-001.svg"}