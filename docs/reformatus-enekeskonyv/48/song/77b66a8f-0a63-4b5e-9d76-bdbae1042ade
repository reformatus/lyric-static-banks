{"uuid":"77b66a8f-0a63-4b5e-9d76-bdbae1042ade","lyrics":"1. Az Isten a mi reménységünk, Midőn reánk tör ellenségünk, Minden háborúságinkban Megtart erős hatalmában. Azért a mi szívünk nem félne, Ha az egész föld megrendülne, És a hegyek a tengernek Közepibe bedűlnének.\n\n2. Ha a tenger szörnyen zúgna is, Minden víz felzavarodnék is, És ha a sebes szélvésszel A hegyek hányatnak széjjel: A szép folyóvíz mindazáltal Az ő szép tiszta folyásával Az Istennek szent városát, Megvigasztalná hajlékát:\n\n3. Mert közepén lakik az Isten, Azértan romlása nem lészen; Semmi ínségbe nem ejti, Az Isten jókor megmenti. A pogány népek dúlnakfúlnak, Nagy sok országok feltámadnak, De az ő haragos szava Mind e földet elolvasztja.\n\n4. De az Isten minden időben Mivelünk vagyon ínségünkben; Jákób Istene oltalmunk, A Zebaóth erős várunk! Jertek, lássátok e nagy Úrnak, Csuda dolgait hatalmának, Ki mind e föld kerekségét, Elpusztítja ékességét!\n\n5. E földön széjjel nagy hadakat, Ő megcsendesít háborúkat, Ívet, kopjákat megrontat, Társzekereket felgyújtat, Így szólván: mindnyájan halljátok, Hogy erős Istenetek vagyok, És hogy birodalmam vagyon Minden népen e világon!\n\n6. Summa szerint, az erős Isten Velünk van minden ínségünkben; Jákób Istene oltalmunk, A Zebaóth erős várunk!","title":"46. zsoltár. Az Isten a mi reménységünk","composer":"Bourgeois L., Genf, 1551","poet":"Marot K., 1496–1544","translator":"","ref_songbook":"48/46. zsoltár","svg":"svg/ref48-46. zsoltár-001.svg"}