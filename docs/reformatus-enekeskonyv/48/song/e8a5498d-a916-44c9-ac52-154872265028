{"uuid":"e8a5498d-a916-44c9-ac52-154872265028","lyrics":"1. Jehova, csak néked éneklek, Ki volna más tehozzád fogható? Dícséretet csak néked zengek, Csak téged áldlak, ó Mindenható! Jövel, segíts, én édes Jézusom, Hogy könyörgésem mennybe feljusson!\n\n2. Ó vonj, Atyám, Fiadhoz engem, Hogy szent Fiad is hozzád elvigyen; S míg jóvoltodat áldva zengem, Keblem Szentlelked hajléka legyen; Add békességed ízét érzeni És dicséreted vígan zengeni!\n\n3. Ha semmi mást nem kérek tőled, Csak amit Lelked által kérhetek, Te szükségim beteljesíted, Mert Jézus hozzád útat készített, Ki gyötrelmével értem áldozott, És üdvösséget jussomul hozott.\n\n4. Jó tudnom azt, hogy közbenjáróm Hű Jézusom, ki jobbod felől ül; Ő általa, ha hitből várom, Kérésem nálad bizton teljesül; Jó nékem, hogy míg tart ez életem, Szent neved vígan, áldva zenghetem!","title":"228. Jehova, csak néked éneklek","composer":"(1690) Halle, 1704","poet":"Crasselius Bertalan, 1667–1724","translator":"","ref_songbook":"48/228","svg":"svg/ref48-228-001.svg"}