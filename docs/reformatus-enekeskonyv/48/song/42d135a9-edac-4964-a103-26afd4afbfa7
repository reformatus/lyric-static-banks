{"uuid":"42d135a9-edac-4964-a103-26afd4afbfa7","lyrics":"1. Hagyjátok el hív keresztyének Fájdalmát a ti szíveteknek. Senki ne sirassa halottját, Mert megnyerte ő boldogságát.\n\n2. Anyák szűnjenek meg sírástól, Elfelejtkezvén magzatukról, Mert nem halál az ő haláluk, De életben megújulásuk.\n\n3. Eképpen az elvetett magvak Rothadásukban gyarapodnak, És szépen fejüket vetendők, Végezetül jó gyümölcstermők.\n\n4. Fogadd be azért a holt testet, Kebeledbe, föld, vegyed őtet, Takargassad az ő tagjait, Mint édes anya magzatait.\n\n5. Szentléleknek edénye volt ez, Az élő Isten képe volt ez, A Krisztus Jézus lakott ebben, Volt Istentől nyert kegyelemben.\n\n6. Föld, híven tartsd e testet benned, Mert mikor Krisztus majd eljövend, Számonkéri ezt akkor tőled, Így lészen bizonnyal, el higyjed!\n\n7. Noha ez mostan rothadandó És idővel porrá válandó, De feltámad az Úr szavára, Angyali zengő harsonára.","title":"400. Hagyjátok el, hív keresztyének","composer":"Debrecen, 1791","poet":"Aurelius Prudentius Clemens (348–405)","translator":"","ref_songbook":"48/400","svg":"svg/ref48-400-001.svg"}