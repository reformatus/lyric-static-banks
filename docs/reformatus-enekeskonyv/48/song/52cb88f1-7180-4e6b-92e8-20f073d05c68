{"uuid":"52cb88f1-7180-4e6b-92e8-20f073d05c68","lyrics":"1. Ne szállj perbe énvelem, Ó, én édes Istenem! Mert meg nem igazul teelőtted lelkem, Elkárhoztathatsz engem.\n\n2. Mert én anyám méhében Fogantattam vétekben, E világra lettem eredendő bűnben, Kárhozatos esetben.\n\n3. Néked bűnöm megvallom, Mert én azzal tartozom; Te bocsáthatod meg, Bizonnyal jól tudom: Segítségedet várom.\n\n4. Bűneimnek tőréből, Az ördögnek kezéből, Ments ki megérdemlett nagy veszedelmemből: Tekints reám az égből!\n\n5. Szent Fiad haláláért, Keserves nagy kínjáért, Áldott szent vérének elkifolyásáért: Kegyelmezz meg mindezért!\n\n6. Az ő tisztaságáért És ártatlanságáért, Szent kezein való sebeknek helyéért, Töviskoronájáért!\n\n7. Én fertelmességemet És oly nagy sok vétkemet, Mikkel megfertőztem undokul lelkemet, Rútítottam testemet:\n\n8. Bocsásd meg, ó, Úr Isten! Ó, áldott Atya Isten! Kegyelemmel bőves, irgalmas jó Isten! Nagy türelmű szent Isten!\n\n9. A te áldott Szentlelked, Kérlek, tőlem el ne vedd, Sőt újítsd meg bennem, hogy dicsérjem neved, Szolgálhassak tenéked.\n\n10. Reád bíztam magamat, Te viseljed gondomat, Igazgasd jó útra az én lábaimat És minden szándékimat.\n\n11. Vigasztald meg szívemet, Búban epedt lelkemet; Ne hányd szemeimre undok vétkeimet És cselekedetimet.\n\n12. Csak tégedet dicsérlek, Míg e világon élek, Mert tudom, nyugalmat csak tenálad lelek, Mikor innét kikelek.\n\n13. Mindörökké áldassál És felmagasztaltassál, Áldott Atya Isten, a te szent Fiaddal, Szentlélek áldásával!","title":"205. Ne szállj perbe énvelem","composer":"Kolozsvár, 1744","poet":"Kanizsai Pálfi János, Pécselyi Király Imre † kb. 1641","translator":"","ref_songbook":"48/205","svg":"svg/ref48-205-001.svg"}