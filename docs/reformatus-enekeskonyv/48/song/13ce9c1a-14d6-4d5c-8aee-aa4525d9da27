{"uuid":"13ce9c1a-14d6-4d5c-8aee-aa4525d9da27","lyrics":"1. Mi kegyes Atyánk, bölcsességnek Ura, És mindeneknek nagy bölcs tanítója: Akinek nem vagy te igazgatója: Nincs oktatója.\n\n2. Mi, te fiaid, tudatlanságunkban, Gyermekségünkben és ifjúságunkban, Néked könyörgünk mi tanulásunkban, Imádságunkban.\n\n3. Világosítsd meg tudatlan elménket, Tanulásunkban vezérelj bennünket, A tudományra gerjeszd fel szívünket És mi lelkünket.\n\n4. Adj jó tanító mestereket nékünk, Adj bölcsességet általuk minékünk, Adj jó erkölcscsel, értelemmel élnünk, Mi jó Istenünk!\n\n5. Őrizz meg minket gonosz erkölcsöktől, Minden naponként fertelmes beszédtől, Szent színed előtt utált részegségtől, Éktelenségtől.\n\n6. Hogy jövendőre mi felnevekedvén, Téged dicsérjünk, mindenkor tisztelvén, Felmagasztaljunk, nagy jámborul élvén, Néked engedvén.\n\n7. Hogy szolgálhassunk te szent egyházadnak, És használhassunk felebarátinknak, De kiváltképpen atyánknak s anyánknak, Édes hazánknak.\n\n8. Hogy holtunk után a nagy iskolában, Szentháromságnak ő tanításában, Az angyaloknak szép társaságokban Tanuljunk jobban.\n\n9. Dicsőség néked, kegyes Atya Isten, És uralkodó áldott Fiú Isten! Te, vigasztaló Szentlélek Úr Isten! Áldj meg hitünkben!","year":"1574","title":"432. Mi kegyes Atyánk, bölcsességnek Ura","composer":"","poet":"Huszár Gál énekeskönyve, 1574","translator":"","ref_songbook":"48/432","svg":"svg/ref48-432-001.svg"}