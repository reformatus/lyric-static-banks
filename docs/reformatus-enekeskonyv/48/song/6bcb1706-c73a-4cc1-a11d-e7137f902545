{"uuid":"6bcb1706-c73a-4cc1-a11d-e7137f902545","lyrics":"1. Örvendezzen már e világ, Légyen mindenben vigasság, Mert Krisztus mindenért váltság, Világ bűnéért orvosság.\n\n2. Zakariás szent próféta Már ezt régen megmondotta: Örvendezz, Sion leánya, És örülj nagy vígasságba'!\n\n3. Ne félj, mert íme örömed: A te királyod jő neked; Szamár vemhén telepedett, Mutatván nagy szelídséget.\n\n4. Véle vagyon istensége, Mondhatatlan nagy kegyelme, Jóvolta, idvezítése, Mert ő mindeneknek feje.\n\n5. Elöl s utol nagy serege Szentlélek teljességében Hozsánnát kiált a mennybe, Dávid fiának örömben.\n\n6. Némelyek ruházatjokkal, Krisztus útját méltósággal, Mások hintik zöld ágakkal: Királyt tisztelnek azokkal.\n\n7. Mi is azért királyunknak, Menjünk elébe Urunknak; Vigyünk szép pálmaágakat: Hitünk győzedelmes voltát.\n\n8. Dicsőség Atyánknak mennyben, Mi királyunknak aképpen Szentlélekkel egyetemben Mostan és minden időben.","title":"330. Örvendezzen már e világ","composer":"Kolozsvár, 1744","poet":"Batthyány-kódex, XVI. század","translator":"","ref_songbook":"48/330","svg":"svg/ref48-330-001.svg"}