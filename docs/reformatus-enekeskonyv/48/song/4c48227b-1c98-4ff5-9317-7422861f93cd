{"uuid":"4c48227b-1c98-4ff5-9317-7422861f93cd","lyrics":"1. Uram, bocsásd el népedet békével, Idvezítésed kívánt örömével, Mert megtaláltuk, amit lelkünk kedvel, Megragadjuk hittel, s nem bocsátjuk el; Már ő miénk, mi vagyunk az övéi, Véle egy testek, java részesei.\n\n2. E gyarló testben Jézus él már, nem mi, Hű szerelmétől nem szakaszt el semmi. Ó, Jézus, gyenge hitünket neveljed, Te magad lelkünk az égre emeljed, Hogy így lelkünket az ég dicső vára Fogja be, annak örökös javára.","year":"1806","title":"446. Uram, bocsásd el népedet békével","composer":"","poet":"Szentgyörgyi Kemény János, 1806","translator":"","ref_songbook":"48/446","svg":"svg/ref48-446-001.svg"}