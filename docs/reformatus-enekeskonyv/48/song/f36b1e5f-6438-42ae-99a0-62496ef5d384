{"uuid":"f36b1e5f-6438-42ae-99a0-62496ef5d384","lyrics":"1. Uram, téged tisztellek Méltó hálaadással. Áldom neved, míg élek, Szép dícséretmondással, És hirdetem mindennek Nagy voltát kegyelmednek.\n\n2. Mert te voltál Istenem Anyám méhétől fogva. Felkölt a bűn ellenem, Hogy tőrbe ejtsen fogva, De lelked engem megszánt, Rólam minden tőrt elhányt.\n\n3. Igazságod palástját Reám kiterjesztetted, Szentlelkednek áldását Bennem felgerjesztetted, Hogy megújulást végyek: Hozzád hasonló légyek.\n\n4. Hát vajon hogy lehetne, Ó Jézus, egy drága kincs, Hogy lelkem ne szeretne, Holott nálad főbb jó nincs. Csak te vagy a valóság, Út, élet és igazság.\n\n5. Szeretlek is bizonnyal, Lelkem hozzád kiterjed. Bár halnék meg azonnal, Ha szívem rád nem gerjed: Mert halál és ítélet Nálad nélkül az élet.\n\n6. Szívem vallástételét Jó lelkiismerettel Megtartom, s adom jelét Kegyes és szent élettel, Hogy életem folyása Légyen másnak lámpása.\n\n7. Szent lábaidnál ülök, Hallgatok törvényedre, Bűnt útálok, kerülök, Hogy lehessek kedvedre, S megmutassam valóban: Örül szívem a jóban.\n\n8. Mert tudom: akik járnak A romlott testnek útján, Tőled hiába várnak Áldást haláluk után. Jaj lesz vége dolguknak, El kell veszni azoknak.\n\n9. De nékem reménységem Vagyon az én Uramban, Hiszem: lesz idvességem, Csak járjak jó útamban: Ha követem világát, Meglátom szent országát.\n\n10. De mivel, Uram, e test, Melyben lelkem sátoroz, Gyakran csügged s igen rest, A Sátán is jár s oroz: Kérlek, oktass Lelkeddel, Végy körül kegyelmeddel.","composer":"","poet":"Keresztesi József, 1748–1812","translator":"","ref_songbook":"48/449","svg":"svg/ref48-449-001.svg"}