{"uuid":"7ea08e1b-8abf-4d84-9b00-4ee0005ee8ac","lyrics":"1. Reménységemben hívlak, Uram Isten! Reggeli órám rólad áll szívemben; Testem is óhajt hozzád e helyben, Hol éltető víz nincs e kietlenben.\n\n2. Csudámra vagyon szépsége házadnak, Vajha ott volnék, hol téged szolgálnak! Orvosság én lelkem fájdalmának, Az lenne öröm könnyező orcámnak!\n\n3. Élesztő nékem nagydrága beszéded, Melyben dicsőségedet kijelented, Embernek szívét azzal emeled, Szent biztatásra mikor kényszeríted.\n\n4. Velem viselem ott is ízit annak, Valahol nékem nyugodalmat adnak, Csak jókat tőlem mindenütt hallnak, Édességedben ajakim mozognak.\n\n5. Sőt mind egész jövendő életemben Áldlak, dicsérlek tégedet örömben. Élet vagy: azért tiszteletedben Hozzád emelem kezeimet hitben.\n\n6. Azért ajakim csak téged dicsérnek, Szájam és nyelvem rólad énekelnek, Ágyamban is veled beszélgetnek, Éjjel és nappal téged emlegetnek.\n\n7. Mint drágalátos illatú kenettel És kívánatos, ízes eledellel: Úgy vidul lelkem éltetéseddel, Mikor vigasztalsz angyali örömmel.\n\n8. Te vagy, ki nékem váltságot ígérhetsz, Ki engemet szent szárnyad alá rejthetsz, Vélem egyedül minden jót tehetsz, Előttem, Uram, soha el nem mehetsz.\n\n9. Te ígéretedhez mert támaszkodom, Az én lelkemben csak tebenned bízom; Én árvaságom azzal táplálom, Hogy jobb karodnak árnyékában nyugszom.","title":"237. Reménységemben hívlak, Uram Isten!","composer":"Debrecen, 1774","poet":"Skaricza Máté (1544-1591) a 63. zsoltár alapján","translator":"","ref_songbook":"48/237","svg":"svg/ref48-237-001.svg"}