{"uuid":"b95a5331-ad7b-4271-8b09-943ac8098cb7","lyrics":"1. Ó seregeknek Hatalmas királya, A nagy Istennek, Mi teremtőnknek, Gondviselőnknek Szerelmes szent Fia:\n\n2. Szent indulattal Minden hívő lélek Téged magasztal, Ó fő bölcsesség, Áldott Istenség! Én is, amíg élek.\n\n3. Uram, mert te vagy Amaz örök Ige, Eredeted nagy, Minden dolgoknak, Amelyek vannak, Vagy kezdete s vége.\n\n4. Az Úr Istennek Te vagy dicsősége, Dicsőségének Minden vég nélkül Te vagy egyedül Teljes fényessége.\n\n5. Te vagy részese Isteni voltának; Szent jelentése Tégedet mond s vall Minden bizonnyal Tulajdon Fiának.\n\n6. Te általad lett Nékünk is Atyánkká; Kegyelemből tett Engedelmedért, Szent érdemedért Fogadott fiakká.\n\n7. Te vagy az Ura Választott népednek, És hű pásztora Minden időben Most s jövendőben Gyenge seregednek.\n\n8. Kiket megváltál Drága szent véreddel, Megszabadítál Bűntől, haláltól, A kárhozattól Elégtételeddel.\n\n9. Azért már élünk Néked, nem magunknak; Hát úgy bánj velünk, Hogy nagy örömmel Szolgáljunk szívvel Néked, mi Urunknak!","title":"297. Ó seregeknek hatalmas királya","composer":"","poet":"Losontzi István, 1709–1789","translator":"","ref_songbook":"48/297","svg":"svg/ref48-297-001.svg"}