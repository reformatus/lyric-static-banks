{"uuid":"aa2b3b7c-573c-42ff-8e24-b75de133a187","lyrics":"1. Seregeknek szent Istene, Mennynek, földnek teremtője, Jövel, jövel, én Krisztusom, Ne hagyj utolsó órámon!\n\n2. Végy be, kérlek, kegyelmedbe, Idvezítő szerelmedbe, Jövel, jövel, én Krisztusom, Ne hagyj utolsó órámon!\n\n3. Az egekre tégy méltóvá, Szent hitemben állandóvá; Jövel, jövel, én Krisztusom, Ne hagyj utolsó órámon!\n\n4. Életemben ki szerettél, Jóvoltodban részeltettél: Jövel, jövel, én Krisztusom, Ne hagyj utolsó órámon!\n\n5. Áldom azért szent nevedet, Hirdetem dicsőségedet: Jövel, jövel, én Krisztusom, Ne hagyj utolsó órámon!\n\n6. Testem nyugtasd meg a földbe', Lelkem vidd a magas égbe; Jövel, jövel, én Krisztusom, Ne hagyj utolsó órámon!","year":"1837","title":"408. Seregeknek szent Istene","composer":"XIX. sz. eleje – Debrecen, 1921","poet":"XIX. sz. eleje – Kolozsvár, 1837","translator":"","ref_songbook":"48/408","svg":"svg/ref48-408-001.svg"}