{"uuid":"3a06ad62-a458-4075-95d7-9af3c59c462a","lyrics":"1. Száma nincsen, Uram, jótéteményidnek, Vége, hossza nincsen kegyelmességednek; Azért magasztallak felette mindennek, Mert hiszen én lelkem te ígéretednek.\n\n2. Kiáltásom, Uram, tőled el nem vetéd, Az én nyavalyámat csak te magad nézéd; Atyai voltodat rajtam éreztetéd, Irgalmasságodat mikor megjelentéd.\n\n3. A pokol torkából te kiszabadítál, És az én lelkemben engem megnyugtattál, Te ígéreteddel mikoron biztattál, Fiad által ismét fiaddá fogadtál.\n\n4. Kész mindenha lelkem néked énekelni, Mind e világ előtt rólad vallást tenni, Sok jótételidért néked hálát adni, Örökkön örökké tégedet dícsérni.","title":"451. Száma nincsen, Uram, jótéteményidnek","composer":"","poet":"Szegedi Gergely, † 1566","translator":"","ref_songbook":"48/451","svg":"svg/ref48-451-001.svg"}