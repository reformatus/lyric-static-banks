{"uuid":"57925660-2c72-4ae1-bba5-9378ffa4b6fb","lyrics":"1. Atya Úr Isten, rólad vallást tészek, Dícséretedre szám és szívem készek: Te vagy az erős, ki tudtál isteni Szóddal semmiből mindent teremteni; Amit fent s alant szemeink szemlélnek, Általad vannak, mozognak és élnek.\n\n2. Világosság lőn parancsolatodra, A menny és a föld előállt egy szódra; A levegő eget kiterjesztetted, Azzal az egész földet körülvetted; Szódra vált külön a föld a vizektől, Ékesíttetvén fáktól és füvektől.\n\n3. A napot, holdat. és a csillagokat Te függesztetted fel, mint lámpásokat, A madaraknak te adtál szárnyakat, Te küldéd vízben lakni a halakat; A barmok testét élettel élesztéd, Az emberrel bölcs munkád bérekesztéd.\n\n4. Imádlak téged, aki teremtettél, Szeretlek, mivel Atyámmá is lettél; Ha terheltetik szükséggel életem, Bizodalmamat benned helyheztetem, Mert hatalmas vagy engem megtartani, Még nyavalyám is jómra fordítani.","title":"250. Atya Úr Isten, rólad vallást tészek","composer":"","poet":"Lengyel József, 1770–1821","translator":"","ref_songbook":"48/250","svg":"svg/ref48-250-001.svg"}