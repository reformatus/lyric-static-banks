{"uuid":"df32b4a5-3447-476f-92a8-349d29bd0269","lyrics":"1. Aki a felséges Úrnak Lakozik oltalmában, És e nagy hatalmasságnak Nyúgoszik árnyékában, Az ilyen nyilván mondhatja: Isten az én kővárom, Ő életemnek oltalma, És csak őbenne bízom.\n\n2. A vadásznak ő tőritől Téged megment féltedben; A pusztító betegségtől Megoltalmaz kegyesen; Téged ő kedves szárnyával Takargat és béfedez, És az ő igazságával, Mint paizzsal védelmez.\n\n4. Ha te mellőled egy felől Ezren is elesnének, És tízezren jobbkéz felől: Mégis nem árthat néked, Sőt megnézelled kedvedént Őket szemeid előtt, Mondván: ő érdemük szerént Ez veszély rajtuk esett.\n\n5. Azért egyedül Istenben Vetem hiedelmemet, Aki ül a magas mennyben, Abban vesd reménységed, És semmi kár téged nem ér, Sem nem esel veszélyben, És minden gonosz hátra tér, Házad felé sem mégyen.\n\n6. Mert az ő szent angyalinak Megparancsolta nyilván, Hogy téged oltalmazzanak Minden te utaidban. Tégedet ezek nagy szépen Ő kezükben hordoznak, Hogy lábad meg ne üsd kőben, Oly híven igazgatnak.\n\n7. Sárkányon és oroszlánon Minden kár nélkül járhatsz, Oroszlánkölykön és kígyón Lábaiddal tapodhatsz. Mond Isten: őtet megtartom, Mert engem szívből szeret; Én őtet megoltalmazom, Mert ismeri nevemet.\n\n8. Mihelyt hív könyörgésében, Őtet menten segítem; Véle leszek ínségében, Melyből hamar kivészem; És nagy dicsőségre őtet Emelem, magasztalom, És az én segedelmemet Őneki megmutatom.","title":"91. zsoltár. Aki a felséges Úrnak","composer":"(1539) Bourgeois L., Genf, 1542","poet":"Marot K., 1496–1544","translator":"","ref_songbook":"48/91. zsoltár","svg":"svg/ref48-91. zsoltár-001.svg"}