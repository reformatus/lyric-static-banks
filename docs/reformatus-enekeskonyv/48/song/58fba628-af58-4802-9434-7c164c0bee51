{"uuid":"58fba628-af58-4802-9434-7c164c0bee51","lyrics":"1. Énekeljetek új éneket Az Úr Istennek örömmel, Mert nagy csudákat cselekedett Karjának nagy erejével. Mivelünk az ő üdvösségét Kétség nélkül megérteté, Szent igazságát, kegyességét Minden népnek kijelenté.\n\n2. Meggondolá irgalmasságát, És kegyességét tekinté, És az ő nagy hűséges voltát Az Izráelhez téríté. A nekünk küldött üdvösséget Ez egész földkerekségen Nyilván meglátta minden nemzet. Örvendjen néki hát minden!\n\n3. Örvendjetek és vigadjatok, Mondjatok szép zsoltárokat! Cimbalmokkal hangicsáljatok, Zendítsetek citerákat! A trombitákat fújjátok meg, E király előtt zengjetek! Csendüljetek, zúduljatok meg Tengerenföldön mindenek!\n\n4. Az Úr előtt a folyóvizek Örvendezzenek mindnyájan, A magas hegyek az Istennek Tapsoljanak víg voltukban! Mert íme, eljő törvényt tenni, Megítél e földön mindent, Mind e világot jól rendeli, A tiszta igazság szerint!","title":"98. zsoltár. Énekeljetek új éneket","composer":"Bourgeois L., Strasbourg, 1545","poet":"Béza T., 1519–1605","translator":"","ref_songbook":"48/98. zsoltár","svg":"svg/ref48-98. zsoltár-001.svg"}