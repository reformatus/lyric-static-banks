{"uuid":"95e861a8-5741-40b9-93be-95da48edf832","lyrics":"1. Mindenek meghallják és jól megtanulják, Kik segedelmüket nem Istentől várják: Nincsen Isten nélkül segítség és idvesség.\n\n2. Hogyha a városnak, avagy háznak népét Nem az Isten őrzi, hidd el annak vesztét. Nincsen Isten nélkül segítség és idvesség.\n\n3. Csak hiába lészen reggel felkeléstek Néktek, kik erősen Istenben nem hisztek: Nincsen Isten nélkül segítség és idvesség.\n\n4. Ekképpen történik mindnyájan tinektek, Munkával, bánattal kenyeret kik esztek: Nincsen Isten nélkül segítség és idvesség.\n\n5. Nagy könnyen az Isten mindent ád azoknak, Kik csak benne bíznak s hozzá fohászkodnak: Nincsen Isten nélkül segítség és idvesség.\n\n6. Mint a sebes nyilak az erős kezében, Erősek a hívek Isten kegyelmében: Nincsen Isten nélkül segítség és idvesség.\n\n7. Boldog, aki lelkét hittel erősíti, Minden ellenségét bizonnyal meggyőzi: Nincsen Isten nélkül segítség és idvesség.","year":"1566","title":"236. Mindenek meghallják és jól megtanulják","composer":"Kolozsvár, 1744 (1565)","poet":"Várad, 1566","translator":"","ref_songbook":"48/236","svg":"svg/ref48-236-001.svg"}