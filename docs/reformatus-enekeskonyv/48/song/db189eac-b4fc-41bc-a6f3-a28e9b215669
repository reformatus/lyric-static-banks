{"uuid":"db189eac-b4fc-41bc-a6f3-a28e9b215669","lyrics":"1. Bűnösök, hozzád kiáltunk: Úr Isten, könyörülj rajtunk! Nyisd meg a te füleidet, Hallgasd meg könyörgésünket! Mert ha te mind megítéled, Amit vétettünk ellened, Mind elkárhozunk előtted.\n\n2. Nagy a te irgalmasságod, A bűnt Te megbocsáthatod; Nincs nékünk semmi érdemünk, Már semmi ártatlanságunk. Nincs ki kérkedjék előtted, Félünk mindnyájan Tégedet, És könyörgünk mi Tenéked.\n\n3. Bízzunk azért az Istenben, És nem a mi érdemünkben, Nyugodjék Őbenne lelkünk, Ő légyen mi reménységünk; Lám, nékünk nyilván ígéré, Hogy akar oltalmunk lenni, Azért higyjünk csak Őnéki.\n\n4. Erősek legyünk hitünkben, Bízzunk csak az Úr Istenben; Ne essünk Benne kétségben, Ne szomorkodjunk lelkünkben. Minden keresztyén hív légyen, Ki megújult Szentlélekben És bízik csak az Istenben.\n\n5. Ha minékünk sok bűnünk van, Istennek több kegyelme van, Ő irgalmának nincs vége, Bár sok az emberek vétke. Ő nékünk kegyes pásztorunk, Ki őriz minket pokoltól És megment a kárhozattól.","title":"217. Bűnösök, hozzád kiáltunk","composer":"Wittenberg, 1524","poet":"Luther Márton (1483-1546) után; a 130. zsoltár alapján","translator":"","ref_songbook":"48/217","svg":"svg/ref48-217-001.svg"}