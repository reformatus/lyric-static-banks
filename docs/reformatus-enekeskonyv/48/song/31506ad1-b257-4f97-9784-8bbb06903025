{"uuid":"31506ad1-b257-4f97-9784-8bbb06903025","lyrics":"1. Ím, béjöttünk nagy örömben, Felséges Isten, A te szentidnek gyülekezetébe, A te templomodba, Felséges Atya Isten.\n\n2. Itt megállunk teelőtted, Felséges Isten! És igaz hitből áldozunk előtted, Vallást teszünk rólad, Felséges Atya Isten!\n\n3. Úgy kívánkozik mi lelkünk Te szent igédhez, Mint a szomjúhozó szarvas a vízhez, A hideg kútfőhöz, Felséges Atya Isten!\n\n4. Örvendezünk mi szívünkben, Felséges Isten! Mert bejutottunk immár te elődbe, A te templomodba, Felséges Atya Isten!\n\n5. Csak ez nékünk vigasságunk, Felséges Isten! Hogy lakozik a te neved közöttünk, Dícsértetel tőlünk, Felséges Atya Isten!\n\n6. Tartsd meg azért békességben, Felséges Isten, E kicsiny seregecskét igaz hitben, Te tiszteletedben, Felséges Atya Isten!\n\n7. Prédikáltasd szent igédet, Felséges Isten! Ne hagyd szomjúhozni a mi lelkünket, Áldd meg életünket, Felséges Atya Isten!\n\n8. Zengedeznek mi ajakink, Felséges Isten! Örvendetes szókban, dicséretekben, Ékes énekekben, Felséges Atya Isten!\n\n9. Áldott vagy te magas mennyben, Felséges Isten! Kit illet dicséret a szent templomban, Anyaszentegyházban, Felséges Atya Isten!","year":"1590","title":"162. Ím, béjöttünk nagy örömben","composer":"Debrecen, 1774","poet":"Debrecen, 1590","translator":"","ref_songbook":"48/162","svg":"svg/ref48-162-001.svg"}