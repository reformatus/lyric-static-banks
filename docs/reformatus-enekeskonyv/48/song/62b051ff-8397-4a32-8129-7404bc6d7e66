{"uuid":"62b051ff-8397-4a32-8129-7404bc6d7e66","lyrics":"1. Az Úr énnékem őriző pásztorom, Azért semmiben meg nem fogyatkozom. Gyönyörű szép mezőn engemet éltet, És szép kies folyóvízre legeltet; Lelkemet megnyugtatja szent nevében, És vezérl engem igaz ösvényében.\n\n2. Ha a halál árnyékában járnék is, De nem félnék még ő sötét völgyén is, Mert mindenütt te jelen vagy énvelem, Vessződ és botod megvigasztal engem, És nekem az én ellenségim ellen Asztalt készítesz, eledelt adsz bőven.\n\n3. Az én fejemet megkened olajjal, És engemet itatsz teljes pohárral; Jóvoltod, kegyességed körülvészen És követ engem egész életemben. Az Úr énnékem megengedi nyilván, Hogy mind éltiglen lakjam ő házában.","title":"23. zsoltár. Az Úr énnékem őriző pásztorom","composer":"Bourgeois L., Strasbourg, 1545","poet":"Marot K., 1496–1544","translator":"","ref_songbook":"48/23. zsoltár","svg":"svg/ref48-23. zsoltár-001.svg"}