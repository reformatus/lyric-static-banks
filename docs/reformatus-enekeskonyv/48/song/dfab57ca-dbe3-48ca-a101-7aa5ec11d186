{"uuid":"dfab57ca-dbe3-48ca-a101-7aa5ec11d186","lyrics":"1. Mikoron Dávid nagy búsultában, Baráti miatt volna bánatban, Panaszolkodván nagy haragjában, Ilyen könyörgést kezde ő magában:\n\n2. Istenem, Uram, kérlek tégedet: Fordítsad reám szent szemeidet; Nagy szükségemben ne hagyj engemet, Mert megemészti nagy bánat szívemet.\n\n3. Csak sírokrívok nagy nyavalyámban, Elfogyatkoztam gondolatimban, Megkeseredtem nagy búsultomban, Ellenségemre való haragomban.\n\n4. Hogyha énnékem szárnyam lett volna, Mint a galamb, elrepültem volna; Hogyha az Isten engedte volna, Innét én régen elfutottam volna.\n\n5. Akarok inkább pusztában laknom, Vadon erdőben széjjel bujdosnom, Hogynem mint azok között lakoznom, Kik igazságot nem hagynak szólanom.\n\n9. Egész e város rakva haraggal, Egymásra való nagy bosszúsággal; Elhíresedett a gonoszsággal, Hozzá fogható nincsen álnoksággal.\n\n10. Gyakorta köztük gyűlések vannak; Özvegyek, árvák nagy bosszút vallnak. Isten szavával ők nem gondolnak, Mert jószágukban felfuvalkodtanak.\n\n15. Én pedig, Uram, hozzád kiáltok, Reggel és délben s estve könyörgök; Megszabadulást tetőled várok, Az ellenségtől mert én igen tartok.\n\n18. Te azért, lelkem, gondolatodat, Istenbe vessed bizodalmadat; Rólad elvészi minden terhedet És meghallgatja te könyörgésedet.\n\n19. Igaz vagy, Uram, ítéletedben: A vérszopókat ő idejükben Te meg nem áldod szerencséjükben; Hosszú életük nem lészen a földön.\n\n20. Az igazakat te mind megtartod, A kegyeseket megoltalmazod, A szegényeket felmagasztalod, A kevélyeket aláhajigálod.\n\n21. Ha egy kevéssé megkeseríted, Az égő tűzbe elbétaszítod: Nagy hamarsággal onnét kivonszod, Nagy tisztességre ismét felemeled.\n\n22. Szent Dávid írta a Zsoltárkönyvben, Ötvenötödik dicséretében, Melyből a hívek, keserűségben, Vigasztalásért szerzék így versekben.","year":"1565","title":"263. Mikoron Dávid nagy búsultában","composer":"Kodály Zoltán: Psalmus Hungaricus, 1923","poet":"Psalmus Hungaricus, az 55. zsoltár alapján. Kecskeméti Vég Mihály, 1565","translator":"","ref_songbook":"48/263","svg":"svg/ref48-263-001.svg"}