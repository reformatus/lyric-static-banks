{"uuid":"c12bd428-6681-4fea-81fd-31757b83083c","lyrics":"1. Hálát adok, Uram, néked, Teljes szívből áldlak téged A hívek gyülekezetében; Megvallom nagy dicsőséged És hirdetem dicséreted Életemnek minden rendében.\n\n2. Nagyok az Úrnak csudái, És aki azt megtekinti, Örvendez annak az ő szíve. És az ő szent igazsága És ő dicső méltósága Megmarad mind örök időkre.\n\n3. Csuda dolgait az Isten Szerzette emlékezetben Kegyes és irgalmas kedvéből. Azoknak ételt ád bőven, Akik őtet félik híven; Megemlékezik kötéséről.\n\n4. Népével nagy csudákat tett, Hogy a pogányok örökét Kezükbe adá őnékiek. Merő hűség és tisztaság És állhatatos igazság Minden dolga az ő kezének.\n\n5. Igaz minden ő hagyása, Minden ő parancsolata, Melyben semmi változás nincsen. Az ő népét ő megmenté, És ővélük kötést szerze, Mely megmarad minden időben.\n\n6. Szent és dicső az ő neve, És az Úrnak ő félelme, A jó bölcsességnek kezdete. Ki megtartja ő törvényét, És megőrzi szent Igéjét, Annak megmarad dicsérete.","year":"1547","composer":"Bourgeois L., Lyon, 1547","poet":"Béza T., 1519–1605","translator":"","ref_songbook":"48/111. zsoltár","svg":"svg/ref48-111. zsoltár-001.svg"}