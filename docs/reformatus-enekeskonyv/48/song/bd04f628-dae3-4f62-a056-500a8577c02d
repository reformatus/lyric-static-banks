{"uuid":"bd04f628-dae3-4f62-a056-500a8577c02d","lyrics":"1. Az Urat dicsérjétek, mert jó, És az Istent dicsérni méltó; Kedves dolog az Úr Istennél, Hogy őtet dicsérjék egy szívvel, Mert Jeruzsálemet az Isten Megépíti nagy kegyelmesen, Ismét az Izráel nemzetjét, Összegyűjti eloszlott népét.\n\n2. Töredelmes szívet meggyógyít, Sérelmes lelket ő megenyhít, Békötözi az ő sebüket, Megkönnyebbíti sérelmüket. A csillagokat megszámlálja, És azoknak számát jól tudja, És mindeniket úgy ismeri, Hogy tulajdon nevén nevezi.\n\n3. Nagy a mi Urunk, az Úr Isten, Akinél nagyobb semmi nincsen; Erőssége kimondhatatlan, Bölcsessége számlálhatatlan. Az együgyűket felemeli, A szelídeket erősíti, Megalázza a hitleneket, A földre lealázza őket.\n\n6. Inkább azokban gyönyörködik, Kik igazán csak őtet félik, Kik teljes szívből kegyes voltát, Reménylik mindenkor irgalmát. Dicsérd, Jeruzsálem, az Urat, Felmagasztaljad nagy hatalmát, E kegyes Urat, ó, szent Sion, Te is dicsérd áhítatoson!\n\n10. Jákóbnak adá szent igéjét, Hogy ahhoz szabják életüket; Törvényit adá Izráelnek, Hogy ők azok szerint éljenek. Nem tőn így semmi pogány néppel, Nem látá őket ily szentséggel, Szent szerzésit ők nem ismerték, Ezért Alleluja mondassék!","title":"147. zsoltár. Az Urat dicsérjétek, mert jó","composer":"Genf, 1562","poet":"Béza T., 1519–1605","translator":"","ref_songbook":"48/147. zsoltár","svg":"svg/ref48-147. zsoltár-001.svg"}