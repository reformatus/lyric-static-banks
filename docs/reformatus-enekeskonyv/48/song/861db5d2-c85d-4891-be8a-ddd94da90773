{"uuid":"861db5d2-c85d-4891-be8a-ddd94da90773","lyrics":"1. Szabadíts meg és tarts meg, Uram Isten, Mert szentid elfogytak, nincs jól tévő, És a földön már sok a tökéletlen, Nincs emberek közt igaz beszédű.\n\n2. Ezek egymásnak szólnak csak hívságot, Dolgukat festik szép beszédekkel; Hízelkedvén, mutatnak nyájasságot, De nyelvük nem egyez ő szívükkel.\n\n3. Csalárd ajkukat elveszti az Isten, Eltörli hízelkedő nyelvüket, Kik kevélységükben szólnak nagy fennen, És csúfolják az együgyűeket.\n\n4. És ezt mondják: jer, tegyük azt nyelvünkkel, Hogy minket minden nagyra becsüljön; Ajkunkkal, szánkkal elbírunk ezekkel, És senki sincs, ki velünk pöröljön.\n\n5. Azért mond Isten: ímé, a szegények Elhagyatnak, öletnek, pusztulnak; Azért őket megszánom és felkelek, És kezükből kimentem azoknak.\n\n6. Az Istennek mondási oly igazak, Mint a drága ezüst, kit a tűzben Az ötvösök kohókban tisztítottak, És hétszer megeresztettek szépen.\n\n7. Tartsd meg azért népedet kegyelmesen, Kérünk, jóvoltodból reánk tekints! Őrizz meg örökké e nemzet ellen, Hozzánk mindenkor jókedvet jelents!\n\n8. Mert a gonoszok nagy fennen forgódnak, Udvaroltatnak nagy kevélységben, Midőn a rosszak felmagasztaltatnak, És a jó ember nincs becsületben.","title":"12. zsoltár. Szabadíts meg és tarts meg, Uram Isten","composer":"Bourgeois L., Genf, 1551","poet":"Marot K., 1496–1544","translator":"","ref_songbook":"48/12. zsoltár","svg":"svg/ref48-12. zsoltár-001.svg"}