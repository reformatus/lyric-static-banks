{"uuid":"a6efb8db-f1cd-4745-91f8-cd2da137ba3f","lyrics":"1. Én nem perlek, És nem merlek, Igaz bírám, vádolni, Ha elkezded Ítéleted Énrajtam gyakorolni.\n\n2. Enyhén bántál, Nem kívántál Semmit sem erőm felett; Az izgató Csalogató Mégis engem bűnre vett.\n\n3. Megvettetést, Nagy büntetést Ezért előre látok; Szörnyű dolog Lesz, ha megfog A törvényben írt átok.\n\n4. Sokszor hallom: Az irgalom Nálad éri az eget; De ismétlen Véghetetlen Igazságod fenyeget.\n\n5. E kettő közt Olyan eszközt Találnom lehetetlen, Hogy jó maradj És mégse hagyj Egy bűnt sem büntetetlen.\n\n6. De midőn én Kételkedvén E két mélység közt állok: Útmutatást, Megtartatást Szent igédben találok.","title":"212. Én nem perlek, és nem merlek","composer":"","poet":"Lengyel József, 1770–1822","translator":"","ref_songbook":"48/212","svg":"svg/ref48-212-001.svg"}