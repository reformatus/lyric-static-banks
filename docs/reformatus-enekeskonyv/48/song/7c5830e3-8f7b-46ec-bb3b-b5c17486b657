{"uuid":"7c5830e3-8f7b-46ec-bb3b-b5c17486b657","lyrics":"1. Mennyei seregek, boldog, tiszta lelkek. Az Úrra örökké kik az égen néztek: Őtet teljes szívből ti mind dicsérjétek!\n\n2. Angyalok, az Úrnak követi kik vagytok, Szentek, kik ő székét mind körülálljátok: Örökké az Urat felmagasztaljátok!\n\n3. Fényes nap világa, ez világ fáklyája; Szép hold, éj lámpása, csillagok nagy száma Az Úrnak szent nevét mindörökké áldja.\n\n4. Mert csak ő egyedül minden teremtője, S mindent bír, valamint magában rendelte; Megmarad mindenek ellen ő szerzése.\n\n5. Azért hát, ti hívek, Úrnak szent serege, Kik leginkább vagytok néki szerelmébe', Örökké szent nevét dícsérjétek mennybe'!","composer":"Régi magyar dallamelemekből","poet":"Balassa Bálint, 1554–1594","translator":"","ref_songbook":"48/252","svg":"svg/ref48-252-001.svg"}