{"uuid":"019b5c17-d4f2-40f8-8268-48d0d6825e66","lyrics":"1. Én Istenem, benned bízom, Segélj, ne hagyj tántorodnom! Lelkem, testem, minden tagom Reád bízom: Vezess, mert rád támaszkodom.\n\n2. Nem tudom: itt meddig élek, Mikor ér életem véget? Valamikor tetszik neked: Hozzád megyek, Akaratodnak engedek.\n\n3. Minden órában kész lelkem, Hogy veled legyek, Istenem. Nem választok időt, órát, Hozzád jutást, Ha akarod, megyek mindjárt!\n\n4. Testemnek minden tagjait És a hajamnak szálait Tudod, Uram, mert fejemről Még csak egy szál Kedved nélkül alá nem száll.\n\n5. Itt csak bánat, keserűség, Vagyon fájdalom, betegség; Életünk többnyire ínség, Kedvetlenség: Még erőnk is erőtlenség.\n\n6. Nincs orvosság halál ellen Patikában vagy más helyen, Széles mezőn, drága kertben Oly fű nincsen, Haláltól amely megmentsen.\n\n7. Te azért, ó, én Istenem, Add énnékem ezt értenem, Hogy nyomorult mi életünk, Meg kell halnunk, E világból ki kell múlnunk.\n\n8. A halálban biztatásom Nékem egyedül Jézusom, Ki énérettem szenvedett, Megfizetett: Szent Atyjának eleget tett.\n\n9. Azért mikor, én Istenem, Akarod, vedd hozzád lelkem, Hogy veled örökké éljek, Reád nézzek, Az angyalokkal örvendjek.","year":"1696","title":"406. Én Istenem, benned bízom","composer":"Debrecen, 1781","poet":"Zengedező Mennyei Kar, 1696","translator":"","ref_songbook":"48/406","svg":"svg/ref48-406-001.svg"}