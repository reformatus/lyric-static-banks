{"uuid":"4c048cc1-44ee-47ad-8c8d-c606815cec10","lyrics":"1. Megújult testtel és erővel Fölébredvén az álomból, Nyugodt szívvel, felemelt fővel Felkelvén csendes ágyamból, Életnek Ura, hozzád térek, Magasztalom jóvoltodat, Minden jót ismét tőled kérek: Kérem újra áldásodat.\n\n2. Mint a feljövő nap világa Elűzi az éj homályát: Kegyelmednek világossága Az igazságnak fáklyáját Sötét elmémben jobban gyújtsa, Hogy a jónak ismerete Határit benne messzebb nyújtsa, S az igazság szeretete.\n\n3. Engedd, hogy mint a nap futása Soha meg nem állapodik, S bár felhő jő néha útjába, De meg nem homályosodik: Én is az igazság ösvényén Tántorodás nélkül menjek, És a rút testiségnek kényén Soha csak meg se pihenjek.\n\n4. Minthogy míg e világon élek, E mulandóságnak helyén, Test is vagyok, és nemcsak lélek: Viselj gondot jó idején Mértékletes eledelemről, Hogy életem fenntarthassam, S tisztességes öltözetemről, Hogy testemet ruházhassam.\n\n5. Ha pedig még többet vehetek Ingyen való jóvoltodból És másokkal is jót tehetek Velem közlött áldásodból: Engedd, hogy legyek hű sáfára Nálam letett javaidnak, Lehessek vigasztalására Velem testvér fiaidnak.\n\n6. Dolgaimnak követésére Adj testemnek egészséget, A bajoknak meggyőzésére Lelkemnek elevenséget! Indíts szívemben akaratot És készséget minden jóra, Hogy bennem vidám indulatot Leljen az estvéli óra.","title":"499. Megújult testtel és erővel","composer":"","poet":"Dr. Szentgyörgyi József orvos, 1765–1832","translator":"","ref_songbook":"48/499","svg":"svg/ref48-499-001.svg"}