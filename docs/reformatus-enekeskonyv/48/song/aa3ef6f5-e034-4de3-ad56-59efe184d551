{"uuid":"aa3ef6f5-e034-4de3-ad56-59efe184d551","lyrics":"1. Aki értem megnyíltál, Rejts el, ó, örök kőszál! Az a víz s a drága vér, Melyet ontál a bűnér', Gyógyír légyen lelkemnek, Bűntől s vádtól mentsen meg!\n\n2. Törvényednek eleget Bűnös ember nem tehet; Buzgóságom égne bár, S folyna könnyem, mint az ár: Elégtételt az nem ad, Csak te válthatsz meg magad.\n\n3. Jövök, semmit nem hozva, Keresztedbe fogózva, Meztelen, hogy felruházz, Árván, bízva, hogy megszánsz; Nem hagy a bűn pihenést: Mosd le, ó, mert megemészt!\n\n4. Ha bevégzem életem, És lezárul már szemem, Ismeretlen bár az út, Hozzád lelkem mennybe jut: Aki értem megnyíltál, Rejts el, ó, örök kőszál!","year":"1830","composer":"Hastings I., 1830","poet":"Toplady Augustus M., 1740–1778; F.: Kecskeméti Ferenc és Csomasz Tóth Kálmán","translator":"","ref_songbook":"48/458","svg":"svg/ref48-458-001.svg"}