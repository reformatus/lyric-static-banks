{"uuid":"bdf42502-cdb2-4066-ac46-9285c31bd956","lyrics":"1. Kegyes lelkek, az Urat dícsérjétek, Áldott Idvezítőnket tiszteljétek, Ki bételjesíté, amit ígére, Magát megalázván Isten létére, Felvevé testünket, Eltörlé bűnünket Szent ártatlan voltával; Fogadjuk hát, midőn Mostan is hozzánk jön, Dícséret mondásával.\n\n2. Lelkünk sebe már nem gyógyulhatatlan, Mert meggyógyítá azt a halhatatlan; Magára vett minden viszontagságot, Hogy így készítsen lelkünknek váltságot. Felkeresé nyáját, Elvégzé munkáját, Végyen hát dicsőséget! Zengjen annak ének, Ki hozott népének Ily kívánt idvességet!\n\n3. Ne vess meg, Jézusunk, tovább is kérünk, Légy életünkben hatalmas vezérünk; Szent igéd és Lelked segítsen minket, Hogy meggyőzzük lelki ellenséginket. Aki úgy szerettél, Hogy emberré lettél, Isten lévén, érettünk: Add viszont szeretnünk, Szent példád követnünk, Valamíg tart életünk.","composer":"","poet":"Legid. Hegymegi Kiss Áron vagy Láczai Szabó József","translator":"","ref_songbook":"48/306","svg":"svg/ref48-306-001.svg"}