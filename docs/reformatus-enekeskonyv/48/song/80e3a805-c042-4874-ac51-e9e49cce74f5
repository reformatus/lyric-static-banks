{"uuid":"80e3a805-c042-4874-ac51-e9e49cce74f5","lyrics":"1. Mennybéli felséges Isten, Kinek dicsőséged ott fenn Boldog lelkek seregitül Láttatik véghetetlenül: E teljes világ általad Teremtetett, áll és marad.\n\n2. Te noha ily felséges vagy, Erőd, méltóságod ily nagy, Mégis minket, kik föld pora S hitvány férgek vagyunk, arra Méltóztatsz, hogy fiaidnak Hívassunk, s te mi Atyánknak.\n\n3. Fiúi bizodalomban Azért te elődbe mostan Hárulunk imádságunkkal, Reggeli áldozatunkkal; MI ATYÁNK, tiszteletünket Vedd bé, halld meg kérésünket.\n\n3. Fiúi bizodalomban Azért te elődbe mostan Hárulunk imádságunkkal, Estvéli áldozatunkkal; MI ATYÁNK, tiszteletünket Vedd bé, halld meg kérésünket.\n\n4. SZENTELTESSÉK MEG TE NEVED, Azaz: mivelünk azt tegyed, Hogy igazán megismerjünk Téged, féljünk és tiszteljünk, Szemlélvén nagy bölcs munkáid S minden tökéletességid.\n\n5. Gondolatunk és beszédünk, Sőt a mi egész életünk Úgy folyjon s úgy tündököljék, Hogy mindenek megismerjék, Hogy te vagy, szent Isten, Atyánk, Fiaidnak te vagy példánk.\n\n6. JÖJJÖN EL A TE ORSZÁGOD, Töltse bé uralkodásod, Ó, mi királyunk, e földet; Szaporítsad seregedet, Drága Igédnek kész szállást, Adj mindenütt szabad folyást.\n\n7. Ha egyházad ellenségi Igyekeznek azt rontani: Te velünk egy táborba szállj, És előnkbe vezérül állj; Szégyenítsd ellenséginket, Tartsd meg, bírj, vezérelj minket.\n\n8. LEGYEN A TE AKARATOD; Ami jó s rendes, te tudod; Azért mi akaratunkat Tetszésed szerint hordozzad, Hogy amit szeretsz: szeressük, Amit te gyűlölsz: gyűlöljük.\n\n9. Engedjünk néked mindenben, E FÖLDÖN, MIKÉNT MENNYEKBEN: Ha velünk keményen bánsz is, Szenvedjük békével azt is; Tiéd mind testünk, mind lelkünk, Teremtőnk, szabad vagy velünk.\n\n10. ADD MEG NEKÜNK KENYERÜNKET NAPONKÉNT, eledelünket: Viselj gondot életünkről, E mi halandó testünkről; Szolgáltass jó egészséget, Termő időt, békességet.\n\n11. Szállíts áldást munkáinkra, Minden marhánk s jószágunkra; Javaiddal pedig nékünk Adj mértékletesen élnünk, Rád nézve háládatosan, Mások iránt irgalmasan.\n\n12. BOCSÁSSAD MEG BŰNEINKET: Mind ama nagy veszettséget, Amely első szüleinktől Szállott reánk örökségül, Mind amely rossz gyümölcsöket Bosszúdra e rossz fa termett.\n\n13. Nézvén szent Fiad vérére, Ne vonj minket ítéletre, És vétkeinkért meg ne feddj, Sőt mindenekben megengedj, AMINT MI IS MEGENGEDÜNK, HA KIK VÉTETTEK ELLENÜNK.\n\n14. ÉS NE VÍGY A KÍSÉRTÉSBE, Mely rajtunk erőt vehetne! Jól tudod, mily gyarlók vagyunk, Könnyen tántorodik lábunk; SZABADÍTS AMA GONOSZTÓL, Ki lest hány nekünk akárhol.\n\n15. Hogyha pedig dicsőséges Néked s nékünk épületes A kísértőt ránk bocsátni, Hitünket próbára vonni: Add nékünk a győzedelmet, Ezzel koronázd hitünket.\n\n16. Hogy tőled kérjük ezeket, Ily okok indítnak minket: MERT TIED AZ ORSZÁG: néped Vagyunk mi és örökséged, Jó királyunkhoz szükségben Hogyne folyamnánk merészen?\n\n17. Velünk jól tenni akarván, Arra tehetséged is van, TIED A teljes HATALOM, Égi s földi birodalom; Jól tenni méltó is hozzád, DICSŐSÉG tér ebből reád.\n\n18. Aki nem könyörög hittel, Istentől az áldást nem nyer, De mi Krisztus által kérünk, Hozzád hittel énekelünk, Mennybéli Felséges Isten, Hallgasd meg imánkat, ÁMEN!","year":"1539","composer":"Lipcse, 1539","poet":"XVI. századi német ének nyomán a Mt 6,9-13 alapján ismeretlen szerzőtől, 1685","translator":"","ref_songbook":"48/483","svg":"svg/ref48-483-001.svg"}