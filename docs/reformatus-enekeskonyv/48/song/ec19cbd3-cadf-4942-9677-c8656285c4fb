{"uuid":"ec19cbd3-cadf-4942-9677-c8656285c4fb","lyrics":"1. Hálát adok néked, mennybéli Isten, Szent Fiadnak, a Krisztusnak nevében, Hogy engemet ez éjjel megőriztél, Minden veszedelemtől megmentettél; Tartsd meg, kérlek, e napon is éltemet, Bűntől, minden kártól ments meg engemet.\n\n2. Magam, Uram, ajánlom szent kezedbe, Mind testem, lelkem vedd őrizetedbe, Szent angyalidat ne vedd el mellőlem, Szent Lelked se távozzék el éntőlem, Hogy vakmerő bűnöktől ma is menten Megőriztessék épen testem, lelkem.\n\n3. Könyörgök, Uram, minden emberekért, De főképpen a hív keresztyénekért, Minden rokonimért, kik téged félnek, Akik vagy itt, vagy messze földön élnek; Minden gonosztól őket is őrizd meg, És minden javaiddal látogasd meg.\n\n4. A szegény rabokat és betegeket, Kik ínségükben óhajtnak tégedet, Uram, vigasztald meg bágyadt szívükben, Szenvedésükből mentsd ki kegyelmesen; És térítsd meg a szegény bűnösöket, Add, hogy jó véghez vigyük életüket.","title":"495. Hálát adok néked, mennybéli Isten","composer":"","poet":"Németből fordította Szenczi Molnár Albert","translator":"","ref_songbook":"48/495","svg":"svg/ref48-495-001.svg"}