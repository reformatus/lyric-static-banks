{"uuid":"8f1f3700-7901-4ce1-86ee-7246faa5d3a6","lyrics":"1. Ments meg, Uram, engem az örök haláltól, Ama rettenetes napon minden bajtól! Midőn az ég és föld meg fognak indulni S eljössz a világot lángokban ítélni.\n\n2. Reszket minden tagom, borzadok és félek, Én, e földön küzdő szegény bűnös lélek; Ama napon engem ítéletre vonnak, Midőn az ég és föld egyben megindulnak.\n\n3. Haragnak napja az, kínok, ínség napja, Nagy nap, mely a bűnöst gyötri, szorongatja, Midőn te, ki mindig éltél és fogsz élni, Eljössz a világot lángokban ítélni.\n\n4. Örök nyugodalmat adj, ó, Uram, nékünk, Örök világosság fényeskedjék nékünk, Hogy trónusod körül mi udvart állhassunk, S téged, boldogítót, örökké áldhassunk.\n\n5. Ments meg, Uram, engem az örök haláltól, Ama rettenetes napon minden bajtól, Midőn az ég és föld meg fognak indulni S eljössz a világot lángokban ítélni.","year":"1885","title":"364. Ments meg, Uram, engem az örök haláltól…","composer":"","poet":"A „Libera me Domine” után, 1885","translator":"","ref_songbook":"48/364","svg":"svg/ref48-364-001.svg"}