{"uuid":"a974f388-1f64-46ef-833a-13977a8fb613","lyrics":"1. Kegyes Jézus, én imádságomra, Hajtsad füled én kiáltásomra, Jusson hozzád kérésem én jómra, Ne nézz, Uram, méltatlan voltomra!\n\n2. Szomorkodom undok bűneimért, Fohászkodom sok gonoszságimért, Félek, Uram, mert sok rútságimért Megutáltál, tudom, én bűnömért.\n\n3. Tökéletes a te ítéleted, Tiszta, szent vagy, a bűnt nem nézheted, A vakmerő bűnöst megbünteted, Országodból méltán kirekeszted.\n\n4. Félek, azért megvallom, Istenem, Hogy ha úgy bánsz, mint érdemlem, velem, Szent színedet elfordítod tőlem, Országodból kirekeszted lelkem.\n\n5. Mert ha végignézek életemen, Látom, hogy a bűnt gyermekségemen Kezdettem, és azóta szüntelen Növekedett a teher lelkemen.\n\n6. Múló hasznát a bűnnek szerettem, Törvényedet azért félretettem; Felebarátomat sértegettem, Melyért hozzád méltatlanná lettem.\n\n7. De ez egyben biztatásom lelem, Hogy tenálad vagyon a kegyelem; Azért hozzád szívemet emelem: Cselekedjél irgalmasan velem.\n\n8. Mert nem azért vetted fel testünket, Hogy megítélj bűnünkért bennünket, Hanem hogy megszabadítsd lelkünket És megszerezd örök életünket.\n\n9. A megtérő bűnösnek kedveztél, Bűnbocsátó kegyelmet ígértél, Isten előtt érte kezes lettél, Minden átkot fejéről elvettél.\n\n10. Kívánkozom én is hozzád térni, Segélj, Uram, e szent célt elérni, Mert így lehet kegyelmedet kérni, Így lehet csak tőled azt megnyerni.\n\n11. Segélj, segélj, én édes Istenem! Néked adom s ajánlom ma lelkem: Kérlek, fogadd magadhoz, Jézusom, Idvességem s életem, Krisztusom!\n\n12. Míg itt élek, éltem vezéreljed, Tartóztasson a bűntől törvényed; Minden jóra segéljen Szentlelked, Kegyelemmel biztasson érdemed.\n\n13. Mikor érzem halálom óráját, Biztass, hogy jól kifutván a pályát, Majd meglátom az Isten orcáját, Elnyerem az élet koronáját.","year":"1682","title":"441. Kegyes Jézus, én imádságomra","composer":"","poet":"Régiusz Király Jakab (1623–1690), 1682","translator":"","ref_songbook":"48/441","svg":"svg/ref48-441-001.svg"}