{"uuid":"8a0db8fa-291b-43ef-b904-e9b30091198f","lyrics":"1. Hogyha felindul az Isten, Elkergettetnek szertelen Minden ő ellenségi. És elfutamodnak széjjel Ő haragos színe elől Minden ő gyűlölői. Úgy elűzetnek hirtelen, Mint a füst semmivé leszen, Elvész minden ő dolgok; Mint viasz olvad a tűztől, Úgy az ő kemény színétől Elvesznek a gonoszok.\n\n2. De az igazak mindnyájan Örvendeznek nagy hívságban A kegyes Isten előtt; És víg szívvel énekelnek, Hogy ő kevély ellenségek Megszégyenült, elveszett. Nagy örömmel az Istennek, Énekeljetek nevének, Dicsérjétek, áldjátok; Ki puszta földeken megyen, Kinek neve erős Isten: Őtet magasztaljátok!\n\n3. Ő előtte vígadjatok, Mert ő az árváknak atyjok, Kiket táplál kegyesen. Az özvegyeknek oltalma Az ő isteni hatalma, Lakván ő szentségében. Megáld egyes embereket, Ád nékik szép cselédeket Háznép tenyésztésére; A foglyokat ő kimenti, A pártütőket rekeszti Puszta és parlag földre.\n\n10. Ellenségidet megbírod, Köztük helyezvén hajlékod Lakozol dicsőséggel. Áldott legyen az Úr Isten, Ki velünk ily nagy jól teszen, Látogat kegyességgel. Isten a mi segedelmünk, Kegyesen lakozik velünk, Őriz minket, népeit; Halál és élet kezében, Ő az erős, örök Isten, Megtartja ő híveit.\n\n16. Énekeljetek Istennek, Ki lakója az egeknek, Kiket teremtett régen. Holott nagy hatalmával ül, Honnan szava úgy megdördül, Hogy zeng és harsog minden. Dicsérjétek nagy hatalmát, Ki felséges méltóságát Izráelen láttatja! Kinek nagy erejét ott fönn, Az égen és a felhőkön Senki sem tagadhatja.\n\n17. Nagy félelmetes az Isten Az ő dicső szentségében! Ki Izráel népének Erőt ád nagy kegyelmesen; Azértan minden időben Mitőlünk dícsértessék!","title":"68. zsoltár. Hogyha felindul az Isten","composer":"Greiter M., Strasbourg, 1525 (1539) után","poet":"Béza T., 1519–1605","translator":"","ref_songbook":"48/68. zsoltár","svg":"svg/ref48-68. zsoltár-001.svg"}