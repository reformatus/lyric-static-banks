{"uuid":"ee6ac3ea-7285-4dd4-b993-edd3d50cc6c9","lyrics":"1. Vezess, Jézusunk, S véled indulunk. Küzdelemre hív az élet, Hadd kövessünk benne téged; Fogjad a kezünk, Míg megérkezünk.\n\n2. Adj erős szívet, Hogy legyünk hívek. És ha terhet kell viselnünk, Panaszt mégsem ejt a nyelvünk; Rögös bár utunk, Hozzád így jutunk.\n\n3. Sebzett szívünk majd Mikor felsóhajt, Vagy ha másért bánat éget, Adj türelmet, békességet, Reménnyel teli Rád tekinteni.\n\n4. Kísérd lépteink Éltünk végeig, És ha roskadozva járunk, Benned támaszt hadd találunk, Míg elfogy az út S mennyben nyitsz kaput.","title":"434. Vezess, Jézusunk, s véled indulunk","composer":"Drese A., Darmstadt, 1698","poet":"Zinzendorf M. L., 1700–1760; F.: Vargha Gyuláné és Csomasz Tóth Kálmán","translator":"","ref_songbook":"48/434","svg":"svg/ref48-434-001.svg"}