{"uuid":"67286af4-7794-450a-978e-0d8d14ae80e4","lyrics":"1. Az Úr bír ez egész földdel És minden benne élőkkel; Övé a földnek kereksége, Mit a tengeren épített, Folyóvizekkel körülvett, Melyben meglátszik bölcsessége.\n\n2. Ki mégyen fel a szent helyre, Az Úrnak ő szent hegyére? És vajon kitől tiszteltetik? Akinek tiszta ő szíve, És ártatlan az ő keze, Aki hamisan nem esküszik.\n\n3. Ezt az Úr megáldja szépen, És az idvezítő Isten Adja igazságát ő néki. Az pedig a boldog nemzet, Mely, nézve az ő szent színét, Jákóbnak Istenét keresi.\n\n4. Ti szent kapuk, kinyíljatok, Fejeteket feltartsátok: E dicső király hadd térjen be! Micsoda dicső király ez? A seregek Istene ez, Nagy ennek hadi erőssége.\n\n5. Ti kapuk, emelkedjetek, Fejeteket felvessétek, Hogy e király belétek térjen! Kicsoda e nagy királyság? Ez a Zebaoth uraság! Mely nagy az ő dicsőségében!","title":"24. zsoltár. Az Úr bír ez egész földdel","composer":"Bourgeois L., Lyon, 1547","poet":"Marot K., 1496–1544","translator":"","ref_songbook":"48/24. zsoltár","svg":"svg/ref48-24. zsoltár-001.svg"}