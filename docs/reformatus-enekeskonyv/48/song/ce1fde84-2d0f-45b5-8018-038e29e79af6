{"uuid":"ce1fde84-2d0f-45b5-8018-038e29e79af6","lyrics":"1. Eltévedtem, mint juh, Eltévedtem, mint juh, A bűnösök útjára, Ó, segíts, Jézusom, Őriző pásztorom, Hogy ne jussak romlásra. Te ontál drága vért Elveszett juhokért, Viselj gondot a nyájra.\n\n2. Én is juhod vagyok, Én is juhod vagyok, Nyájadnak legkisebbje, Kit te megtéríthetsz, Bűnből kivezethetsz A szép kies helyekre. Kérlek azért hitből, Töredelmes szívből, Fogadj, végy kegyelmedbe.\n\n3. Ím, előtted állok, Ím, előtted állok, Ajtód előtt zörgetek, Bár titkos bűnökkel És nyilván lévőkkel Vétkeztem teellened: Kérlek mindazáltal, Nagy irgalmassággal Fogadd vissza gyermeked.\n\n4. Bár a hit szívemben, Bár a hit szívemben Oly kicsiny, mint mustármag, Mégis bármi gyenge, Szentlelked nevelje, Nevelje fel nagy fának, Hogy terjedjen ága És legyen virága Kedves néked, Urának.\n\n5. Míg porsátoromban, Míg porsátoromban Tartasz, mint egy tömlöcben, Nevelj igaz hitben, Munkás szeretetben, Hogy élhessek itt bölcsen És kimúlásomig, Utolsó órámig Tisztemet hűn betöltsem.\n\n6. Szállj le, Uram, hozzám, Szállj le, Uram, hozzám, Jöjj, ó, Jézus, sietve, Vágyakozó szívvel, Kiterjesztett kézzel Várlak immár epedve, Hogy veled mennyekbe, Örömmel menjek be Ábrahám kebelébe.","composer":"Pozsony, XVIII. század végén","poet":"Zengedező Mennyei Kar (1696) a Lk 15,4-7 nyomán","translator":"","ref_songbook":"48/215","svg":"svg/ref48-215-001.svg"}