{"uuid":"18d10245-6ca5-49dc-8fbd-e0c790614258","lyrics":"1. Igaz Biró, nagy Úr Isten, Ki állatsz mindent jó rendben, Reggelt, délt, estvét rendelted S híveidnek megszentelted:\n\n2. Krisztus, hívek megtartója, Egeknek igazgatója, Mindeneknek alkotója, Te vagy bölcsen formálója:\n\n3. Szentlélek, egy igaz Isten, Ki lakol minden hívekben, Tartasz mindent igaz rendben: Tőled függ minden keresztyén.\n\n4. Szentháromság. egy Istenség, Ki vagy mindenre elégség: Csak tiéd minden tisztesség, Néked adassék dicsőség!\n\n5. Te teremtettél bennünket: Bírd hát jóra életünket; Ne nézd gyarló esetünket: Segéld erőtlenségünket.\n\n6. Hogy mi csak tiéid légyünk, Téged szüntelen dicsérjünk: Légyen szeretet mi bennünk, Egymás közt egyesek légyünk.\n\n7. Oltsd meg patvarinknak tüzét, Vedd el bűneinknek terhét: Adj minékünk csendességet, Lelkitesti békességet.\n\n8. E világon úgy élhessünk, Hogy bűnünkben el ne vesszünk, Hanem mennyekbe mehessünk, S véled örökké élhessünk.\n\n9. Dicsőség légyen tenéked, Menny, föld magasztaljon téged, Mert mindenekre kegyelmed, Mint a bő árvíz, kiterjed.","year":"1636","title":"490. Igaz Bíró, nagy Úr Isten","composer":"","poet":"Öreg Graduál, 1636","translator":"","ref_songbook":"48/490","svg":"svg/ref48-490-001.svg"}