{"uuid":"5edcd8be-a8e8-40f4-85ae-d9002aaf102f","lyrics":"1. Atya Úr Isten, könyörülj rajtam te nagy jóvoltodért, Sok bűneimet bocsásd meg nékem irgalmasságodért; Ne hagyj, Úr Isten, kérlek, elvesznem, a te szent nevedért.\n\n2. Ímé, Úr Isten, mind talpig vagyok a bűnben előtted, Mint merő vérben befertőztetett, úgy állok előtted: Mint a nyárlevél, úgy reszketek én féltemben tetőled.\n\n3. Anyám mikoron az ő méhében engemet fogada, Nagy siralommal és fájdalommal e világra hoza: Bűnben fogada, róla reám is a bűn elárada.\n\n4. Nincs hová lennem, nincs hová fognom elveszett fejemet, Féli, rettegi elbúsult lelkem igaz Istenemet: Vajjon mikoron mossa el rólam az én bűneimet?\n\n5. Ím te elődbe támasztom, Uram, az én bűneimet: Lássad te magad, irgalmas Atyám, halálos sebemet; Kössed be nékem orvosságoddal keserves szívemet!\n\n6. Mely igen tiszta lennék, Úr Isten, ha megmosogatnál, Bizony, a napnál, holdnál, csillagnál: szebb lennék a hónál; Senki fehérebb nálam nem lenne, ha megtisztítanál.\n\n7. Hallgasd meg azért fohászkodását a te híveidnek, Kik most énvelem sírvánóhajtván, együtt könyörögnek: Hatalmat venni ne hagyj mi rajtunk a mi bűneinknek.","title":"219. Atya Úr Isten, könyörülj rajtam","composer":"","poet":"Hartyáni Imre, 1556 előtt","translator":"","ref_songbook":"48/219","svg":"svg/ref48-219-001.svg"}