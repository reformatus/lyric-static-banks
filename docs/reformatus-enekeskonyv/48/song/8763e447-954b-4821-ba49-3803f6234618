{"uuid":"8763e447-954b-4821-ba49-3803f6234618","lyrics":"1. Az Isten áll ő seregében, A bírák gyülekezetében, És köztük igazat ítél. És nékiek ígyen felel: Míglen ítéltek ti ekképpen A törvény igazsága ellen, Hogy személyét a hamisnak Nézitek, kedvezvén annak?\n\n2. Ítéljetek szegényt igazán, És könyörüljetek az árván! Ügyét a szegény embernek Erőszaktól megmentsétek! A nyomorultat a hamistól, Kiszabadítsátok markából, Hogy a szegény erőt vegyen A hatalmaskodó ellen!\n\n3. De intésemet nem fogadják, Sőt értetlenül megutálják. Nagy setétségben mennek el, Min a föld csaknem süllyed el. Ímé, én mondom, hogy ti vagytok, Kik isteneknek hívattattok, És a magasságos Úrnak Ti mondattok fiainak.\n\n4. De mindnyájan meg kell halnotok, Mint egyebek, ti is kimúltok, Végre ti mind oda lesztek, Úgy mint egyéb fejedelmek. Támadj fel azért, ó, Úr Isten, És ítélj meg mindent e földön, Mert neked hatalmad vagyon Minden népen e világon!","year":"1551","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/82. zsoltár","svg":"svg/ref48-82. zsoltár-001.svg"}