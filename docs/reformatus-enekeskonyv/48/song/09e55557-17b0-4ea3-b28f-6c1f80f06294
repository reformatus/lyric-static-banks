{"uuid":"09e55557-17b0-4ea3-b28f-6c1f80f06294","lyrics":"1. Ó, áldandó Szentháromság! Nyögésemre figyelmezz. Jövel, siess, Főboldogság, Én Istenem, kegyelmezz! Ó, Uram, Uram, ne hagyj! Mert reménységem te vagy.\n\n2. Ím, körülvett már az ínség, Minden bűnöm rám tódult, Szorongat a végső szükség, Fetrengek, mint egy bódult. Ó, szerelmes szent Atyám! Légy nékem erős bástyám.\n\n3. Ölelgess szent szerelmeddel, Örök szövetségedből, Takargass be védelmeddel, Adj részt örökségedből: Nézz régi irgalmadra S egyetlenegy Fiadra.\n\n4. Ó, egyetlenegy segítőm, Uram Jézus, irgalmazz! Légy vélem, én Idvezítőm, A gonosztól oltalmazz! Hiszen te értem jöttél, S értem is vért öntöttél.\n\n5. Gyógyítsd lelkem betegségét Véres verejtékeddel, A halálnak édességét Újítsd drága véreddel, Mert csak az lelkem bére, Más érdem álljon félre.\n\n6. Ó, Isten Báránya, kedvezz, Mert most vagyon az óra; Mondd lelkemnek: Légyen idvez, Dolga forduljon jóra. Ó, Úr Jézus, könyörülj, Könyvedből ki ne törülj!\n\n7. Ó, vigasztaló Szentlélek, Jövel segítségemre, És míg itt mozgok és élek, Készíts idvességemre. Tartsd meg bennem a hitet, Mit kegyelmed készített.\n\n8. Bátoríts a halál ellen, És ha már elaluszom, Hogy a Sátán el ne nyeljen, Te légy, Jézus, végső szóm. Maradj velem mindvégig: kísértess bé az égig.\n\n9. Ó, Úr Jézus, légy Jézusom: Légy irgalmas lelkemnek! Ó, vedd hozzád egy orvosom, Míg megadod testemnek, Ó, Jézus, tőlem ne fuss! Ó, jövel, Uram Jézus!","title":"210. Ó, áldandó Szentháromság!","composer":"Debrecen, 1781","poet":"Ráday Pál, 1677–1733","translator":"","ref_songbook":"48/210","svg":"svg/ref48-210-001.svg"}