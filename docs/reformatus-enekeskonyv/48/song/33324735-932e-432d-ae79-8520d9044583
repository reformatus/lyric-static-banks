{"uuid":"33324735-932e-432d-ae79-8520d9044583","lyrics":"1. Jövel, Szentlélek Úr Isten, Töltsd bé szíveinket épen, Mennyei szent ajándékkal, Szívbéli szent buzgósággal, Melynek szentséges ereje Nyelveket egyező hitre Egybegyűjte sok népeket, Kik mondván, így énekeljenek; Alleluja! Alleluja!\n\n2. Te, szentségnek új világa, Igédnek vezérlj útjára, Taníts téged megismernünk, Istent Atyánknak neveznünk. Őrizz hamis tudománytól, Hogy mi ne tanuljunk mástól, És ne légyen több más senki, Hanem Krisztus, kiben kell bízni! Alleluja! Alleluja!\n\n3. Ó, mi édes Vigasztalónk, Légy kegyes megoltalmazónk, Hogy maradjunk útaidban, Ne csüggedjünk háborúnkban. Erőddel elménket készítsd, Gyenge hitünket erősítsd, Hogy halál és élet által Hozzád siessünk hamarsággal! Alleluja! Alleluja!","year":"1774","composer":"Debrecen, 1774","poet":"(Az 1. verset egy ismeretlen szerzőtől származó XI. század előtti latin antifonából németre fordította és a 2-3. verset írta Luther Márton. Ez a szöveg 1654-ben jelent meg először magyar fordításban.)","translator":"","ref_songbook":"48/370","svg":"svg/ref48-370-001.svg"}