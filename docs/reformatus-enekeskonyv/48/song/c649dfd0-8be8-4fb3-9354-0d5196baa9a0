{"uuid":"c649dfd0-8be8-4fb3-9354-0d5196baa9a0","lyrics":"1. Hallgasd meg, Uram, könyörgésem, Tarts meg ellenségem ellen, Aki reám dühödt szörnyen; Félelmétől őrizz meg engem, Mentsd meg életem!\n\n2. Rejts engem el a gonoszoktól, Akik reám fenekednek, Csak gonoszra igyekeznek; Tarts meg ő hamis tanácsuktól, Háborgásuktól!\n\n3. Akik nyelvüket élesítik, Mint öldöklő fegyvereket; Mint a nyilat, beszédüket Az ártatlan emberre lövik, És azt megsértik.\n\n8. Őket az önnön gonosz nyelvek Ejti a veszedelembe, És kik ezt veszik eszükbe, E dolgon igen megijednek És elrémülnek.\n\n9. És nagy félelemmel mindenek Hirdetik az Isten dolgát, Beszélik annak nagy voltát, Melyet innen eszükbe vesznek És megértenek.\n\n10. De szíve igaz embereknek Örvend az erős Istenben És az ő nagy kegyelmében. Az igaz hívek örvendeznek És dicsekednek.","title":"64. zsoltár. Hallgasd meg, Uram, könyörgésem","composer":"Bourgeois L., Genf, 1542","poet":"Béza T., 1519–1605","translator":"","ref_songbook":"48/64. zsoltár","svg":"svg/ref48-64. zsoltár-001.svg"}