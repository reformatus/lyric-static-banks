{"uuid":"2638a54b-4570-4456-9076-f5e5d8bd1bce","lyrics":"1. Ó, seregeknek Istene, Mely kedves gyönyörűsége A te szerelmes hajlékidnak! Az én lelkem fohászkodik, Tornácodba kívánkozik. Ó, Istene a magasságnak! Áhítozik testem, lelkem Tehozzád, élő Istenem!\n\n2. A verébnek is van fészke, És honjában költ a fecske. Én királyom, Zebaoth Isten: Hol vannak a te oltárid És te szentséges hajlékid, Hol dicsértetel felségesen? Bizony boldog az oly ember, Ki téged házadban dicsér.\n\n3. Ó, boldog az ember nyilván, Aki a te útaidban Kíván járni szívvellélekkel! Menvén a siralom völgyén, Ahol merő száraz minden, Ott is ő nagy hiedelemmel Kutakat ás és csatornát, Melybe esővizet bocsát.\n\n4. Mennek erőről erőre, Segítségről segítségre, Míg hozzád jutnak a Sionra. Ó, erős Zebaoth Isten, Hajtsd hozzám füled kegyesen, És figyelmezzél az én szómra! Jákób Istene, nagy Isten, Hallgass meg én szükségemben!\n\n5. Mi paizsunk, ó, Úr Isten, Fölkentedre nézz kegyesen, Mert jobb egy nap a te házadban, Hogynem ezer nap egyebütt! Az Isten tornáca előtt Kapunálló lennék inkábblan, Hogynem mint sok időt éljek Házukban a hitleneknek.\n\n6. Mert minékünk fényes napunk Az Isten, és mi paizsunk, Nagy dicsőséggel szeret minket. Azokkal kegyelmet tészen, Kik járnak a jó ösvényen: Sok javaival áldja őket, Boldog az ember éltében, Ki bízik az Úr Istenben.","title":"84. zsoltár. Ó, seregeknek Istene","composer":"Genf, 1562","poet":"Béza T., 1519–1605","translator":"","ref_songbook":"48/84. zsoltár","svg":"svg/ref48-84. zsoltár-001.svg"}