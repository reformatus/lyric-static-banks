{"uuid":"326e38d4-6478-43a6-8785-7d5db2fa64d2","lyrics":"1. Utas vagyok e világban, Mennyországban Vár örök hazám készen; A testem csak lelkesült por És ha a sor Reá jön, porrá lészen.\n\n2. Minden nap hoz rám fájdalmat: Nyugodalmat Szívem sehol nem talál. Majd kár ér, majd búbánat sért, Majd bűn kísért, Végre eljön a halál.\n\n3. Uram, te látod végemet, Mert testemet S lelkemet te formáltad; Előbb, mint lettek napjaim, Hajszálaim Mind egyig megszámláltad.\n\n4. Lelkemnek földi társától, Sátorától Bizonyos megválása; De csak annak, ki Istent fél, Kegyesen él, Lesz boldog kimúlása.\n\n5. Atyám, hogy meg ne rettenjek, S bátran menjek A minden test útjára, Teremts tiszta szívet bennem: Néked élnem Légyen lelkem fő vágya.\n\n6. Néked, napjaimnak Ura, Akár búra, Akár örömre juttatsz, Szent megnyugvással engedek; Bár szenvedek, Mindent jómra fordítasz.\n\n7. Akármikor jön a halál, Készen talál, Fájdalmimnak vet véget; Bátran fogok vele kezet: Hozzád vezet S ád örök üdvösséget.","composer":"","poet":"Kis János, 1770–1846","translator":"","ref_songbook":"48/409","svg":"svg/ref48-409-001.svg"}