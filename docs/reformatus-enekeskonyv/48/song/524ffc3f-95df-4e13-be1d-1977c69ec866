{"uuid":"524ffc3f-95df-4e13-be1d-1977c69ec866","lyrics":"1. Lelkünk, testünk teremtője És kegyes gondviselője, Imádjuk jóságodat és irgalmasságodat, Hogy minden elfolyt időnkben, Közelebb ez esztendőnkben A te kezed béfedezett, Gonoszoktól védelmezett.\n\n2. Szent igédet hirdettetted, Mi lelkünket legeltetted, Adtál jó békességet, A jóra tehetséget; Ételt, italt, ruhát adtál, Egészséget szolgáltattál, És az esztendő végére, Juttattál várt estvéjére.\n\n3. Uram, a te kegyelmednek És hű gondviselésednek Ily sok ajándékiért, Drága adományiért Teljes szívünkből, lelkünkből És minden tehetségünkből Áldjuk te istenségedet, Nyújtsad erre kegyelmedet.\n\n4. Jézus szent áldozatjáért És érdemes haláláért Töröld el bűneinket És minden vétkeinket, Melyeket eltölt időnkben, Közelebb ez esztendőnkben Cselekedtünk és gondoltunk, Vétkes nyelvünkkel szólottunk.\n\n5. Urunk, újítsd meg szívünket, Világosítsd értelmünket, Adj a jóra kegyelmet, Vezérlő segedelmet, Hogy új életet élhessünk, Végre te hozzád mehessünk, Szent Felségednek elébe, A boldogok seregébe.","composer":"","poet":"Bátori István, 1749–1833","translator":"","ref_songbook":"48/281","svg":"svg/ref48-281-001.svg"}