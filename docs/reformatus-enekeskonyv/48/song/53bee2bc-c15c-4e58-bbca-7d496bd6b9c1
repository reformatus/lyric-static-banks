{"uuid":"53bee2bc-c15c-4e58-bbca-7d496bd6b9c1","lyrics":"1. Megszabadultam már én a testi haláltól, És megmenekedtem minden nyavalyáimtól, Bűntől, a haláltól, e csalárd világtól, Az örök kárhozattól.\n\n2. Lelkemet ajánlom a hatalmas Istennek, És testemet hagyom ő anyjának, a földnek; Ez világot pedig az én feleimnek, És a benne élőknek!\n\n3. A testi halálból megyek örök életre, És megmondhatatlan örömre, dicsőségre, Kit kezdettől fogva a Krisztus megszerzett Az ő benne bízóknak.\n\n4. Nincsen már hatalma én rajtam az ördögnek, E csalárd világnak, sem a kegyetlen bűnnek, Mert Krisztus elrontá ezeknek hatalmát Az ő szent halálával.\n\n5. Az Atya Istennek vagyok én szerelmében, Az ő szent Fiának kedvében, kegyelmében: Részessé tett engem minden örökében, Az örök dicsőségben.\n\n6. Dicsőség tenéked, örök Atya Úr Isten, És tisztesség néked, megváltó Fiú Isten: Teljes Szentháromság egy bizony Istenség Az örök dicsőségben!","year":"1566","title":"414. Megszabadultam már én a testi haláltól","composer":"","poet":"Máglyán vértanúhalált halt lelkész éneke 1550-ből. Váradi énekeskönyv, 1566","translator":"","ref_songbook":"48/414","svg":"svg/ref48-414-001.svg"}