{"uuid":"ac679993-838d-4cc9-b2df-fe1c0a41b345","lyrics":"1. Zengj nyelvem ékesen, Az én édes Jézusomnak, Kegyes lelki orvosomnak Szólj szerelmetesen, Mert csak ő érdemel Áldást és minden szerelmet, Ki reám önt bő kegyelmet S kőszálra felemel.\n\n2. Jézus, én reményem, Bűnös lélek bizodalma S hozzád térőknek oltalma Gyönyörű Napfényem! Kegyes vagy azokhoz, Kik szívből téged keresnek, És ismerős híveidnek Béköszönsz házukhoz.\n\n3. Ó Jézus, élő kút, Szívemnek nagy édessége S elmémnek gyönyörűsége, Mely csupán hozzád fut; Tégedet keresni Legfőbb öröm és vigasság; Nincsen több lelki igazság, Mint téged követni.\n\n4. Jézus, kegyes király, Ki mindennek szívét bírod, S arra szent neved felírod, Kérlek, hozzám is szállj; Mert ha te elfoglalsz, Elszáll a világ szerelme, Tündöklik bennem az elme, Ebben sok jót találsz.\n\n5. Kedves szereteted, Mert szent véredet jókedvből, Kiontád, hogy mint kútfőből, Folyjék ismereted. Megnyerted, hogy lássuk, Szent Atyádnak dicsőségét, És hogy lelkünk idvességét Tovább ne halasszuk.\n\n6. Dícsérd hát minden nép Az Úr Jézust és szeressed, Buzgó szívedből keressed, Mert minden dolga szép. Ő a kegyelemnek És minden jónak kútfeje, Reménylő szívnek ereje, S oka az örömnek.\n\n7. Uram, hadd érezzem Hű szerelmednek bőségét, Hogy biztos jelenlételét Kincsül megszerezzem. Bár ne érdemeljem, De jóvoltod bizodalmát Nyújtsd, hogy ezen birodalmát Kérni merészeljem.\n\n8. Csak téged kívánlak Valahol járok, vagy kelek, És végre, hogyha rád lelek, Magamnak foglallak. Jöjj azért s hűvösíts Jelenléted illatjával, Szentlélek áldozatjával Lelkemben megfrissíts.\n\n9. Tégedet dícsérlek, E világnak megváltóját, Kárhozatnak elrontóját, Mert szívből szeretlek. Valahol hát lészesz, Szívemmel utánad járok, Mit tőled vissza nem várok, Mert hozzád felvészesz.\n\n10. Tiéd, Uram, az ég Minden ő teljességével, Hol országolsz dicsőséggel, Melyben nincs semmi vég. Ne hagyj Uram, kérlek, Vedd el szívemet magadhoz, Mert úgy állhatok jobbodhoz S örökké dicsérlek.\n\n11. Dicsérje és áldja Lelkem az Atya Úr Istent, Ki benned idvezít mindent, Ha szódat fogadja. Dícséret, dicsőség Légyen Szentlélek Istennek, Ki hitet adott lelkemnek, Hogy befogja az ég.","title":"289. Zengj nyelvem ékesen","composer":"","poet":"Ráday Pál, 1677–1733","translator":"","ref_songbook":"48/289","svg":"svg/ref48-289-001.svg"}