{"uuid":"4ac8ac04-525f-48da-8c4f-113d580b68e3","lyrics":"1. Krisztus feltámada Igazságunkra, Utat szerze mennyországra, Örök boldogságra.\n\n2. Mind e világ terhét Vállára vette, A hatalmas Atya Istent Értünk megkövette.\n\n3. De lám, ezt nem érti A hálátlanság, Emberekre honnan szállott Ennyi nyomorúság.\n\n4. Azért nem fogadják Isten beszédét, Jóra intő szent Igéjét: Krisztust, idvességét.\n\n5. „Krisztus feltámada” – Sokan kiáltjuk, De a bűnnek undokságát Mi meg nem utáljuk.\n\n6. Tudva, bűnben élünk, Semmit nem félünk, Azért a Krisztus halála Nem használ minékünk.\n\n7. Támadjunk fel testben Azért a bűnből, Melyért mi kirekesztettünk A nagy dicsőségből.\n\n8. Vegyük nagy jó kedvvel Krisztus jóvoltát, Atya Isten előtt való Kedves áldozatját.\n\n9. Dicsőség mennyégben Az Úr Istennek, Atya, Fiú, Szentléleknek, Mindörökké, Ámen.","year":"1651","composer":"Cantus Catholici, 1651","poet":"Várad, 1566","translator":"","ref_songbook":"48/353","svg":"svg/ref48-353-001.svg"}