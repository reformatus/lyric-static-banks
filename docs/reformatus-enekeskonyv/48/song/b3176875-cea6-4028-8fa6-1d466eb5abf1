{"uuid":"b3176875-cea6-4028-8fa6-1d466eb5abf1","lyrics":"1. Dicsérünk téged, Isten, Dicséret légyen neked, Mert a te dicső neved Hozzánk közel jött híven, Mi azért csudáidat, Hirdetjük jó voltodat.\n\n2. Ha időm lesz valaha, Én igazán ítélek; Ha tüstént elomlanék A föld fundamentoma, Én mégis ő oszlopát, Jól állatnám gyámolát.\n\n3. A bolondokat intem, Ne bolondoskodjatok! Akik pedig gonoszok, Térjetek meg, úgy kértem! Szarvat ne emeljetek, Ily fenn ne beszéljetek!\n\n4. Mert a tiszt és az erő Nem a napkelet felől, Sem a napenyészetről, Sem nem a pusztából jő: Minden az Istenen áll, Ő aláz, ő magasztal.\n\n5. A pohár ő kezében, Melyben vagyon vörös bor, Mit ő teli tölt sokszor Minden népnek e földön. De végre a gonoszok A söprejét megisszák.\n\n6. Én örökké dicsérem A Jákóbnak Istenét, Hirdetem dicsőségét, És szarvukat megszegem Az istenteleneknek, Hogy a jók felkeljenek.","title":"75. zsoltár. Dicsérünk téged, Isten","composer":"Genf, 1562","poet":"Béza T., 1519–1605","translator":"","ref_songbook":"48/75. zsoltár","svg":"svg/ref48-75. zsoltár-001.svg"}