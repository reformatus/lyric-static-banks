{"uuid":"57ad908e-e632-4868-b22b-d81de985e677","lyrics":"1. Dicsérlek téged, Idvezítőmet, Úr Jézus Krisztus, Istennek egy Fia! Megváltott nyájadnak hű atyjafia: Csak téged várlak, egy segítőmet.\n\n2. Tenéked minden térdet s fejet hajt, Mert erős torony nékünk a te neved; Felvette szegény ügyünket jó kedved, A kárhozatban hogy ne lássunk bajt.\n\n3. Te vagy Istennek szelíd Báránya, Ki e világnak bűneit elvetted, Szent véred omlását nem kíméletted, Mellyel nem ér fel Ofir aranya.\n\n4. Ó örök Isten, lelkem reménye, Az Atya Istennek fő bölcsessége, Szentegyházadnak ő nagy dicsősége, Minden híveknek ragyogó fénye!\n\n5. Dicsérlek, mennyből leszállott Kenyér, Isten s Ember, Jézus, egy Közbenjáró! Bűnösök térését kegyesen váró, Kitől kegyelmet minden lélek nyér.\n\n6. Mely buzgó, Uram, a te szerelmed, Ki mi érettünk magad megáldoztad, A halált, Sátánt, poklot megrontottad, Most is fenntartván hű segedelmed.","composer":"","poet":"Ráday Pál, 1677–1733","translator":"","ref_songbook":"48/290","svg":"svg/ref48-290-001.svg"}