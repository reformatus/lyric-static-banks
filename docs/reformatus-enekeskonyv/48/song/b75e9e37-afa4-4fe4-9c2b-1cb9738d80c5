{"uuid":"b75e9e37-afa4-4fe4-9c2b-1cb9738d80c5","lyrics":"1. Mikor a Siont az Isten Fogságból kihozá híven, Úgy mentünk, mint egy álomban, Víg nevetés volt szájunkban. Dicsekedtünk a mi nyelvünkkel, És énekeltünk nagy örömmel; A pogány közt minden mondta: Ez nyilván az Isten dolga.\n\n2. Az Úr mutatá hatalmát, Mivelünk tőn nagy csudákat, Azért őt dicsérjük itten, Örvendezzünk szíveinkben! Hozd ki, Úr Isten, a többit is, Vesd végét ő fogságuknak is, Mint az erős zúgó széllel Mind e föld megszárad széjjel.\n\n3. Akik nagy könnyhullatással Magot vetnek nagy bánattal, Aratáskor azok széjjel Aratnak majd víg örömmel. Sírva mennek ki a vetésre, A magot hintik keseregve, De a jó kévéket aztán Béhordják nagy vigasságban.","year":"1551","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/126. zsoltár","svg":"svg/ref48-126. zsoltár-001.svg"}