{"uuid":"b53399f4-cd73-4472-990f-1f8d384f4ca8","lyrics":"1. Minden ember csak halandó, Minden test, mint fű, virág; Itt, ami van, mind romlandó, És elmúlik e világ. Porrá kell e testnek lenni, Hogyha el akarja venni Az örök dicsőséget, Melyet Isten készített.\n\n2. Azért e testi életem, Ha jön a sír éjjele, Bátran s örömmel leteszem, Semmit sem vesztek vele; Mert a Krisztus drága vére Utat nyit egy dicsőbb létre; A halálban biztatóm Jézus, az én Megváltóm.\n\n3. Ki szakaszthat el őtőle? Enyém ő, s övé vagyok. Tudom, el nem vet előle, Ígéreti mert nagyok; Sőt felvisz engem az égbe, Dicsőültek seregébe, Hol az Istent meglátom És mindörökké áldom.\n\n4. Ott van öröm s örök pálma, Hol sok ezren az égben, Isten trónja előtt állva Tündöklő fényességben, A dicső szent angyalokkal, Minden megboldogultakkal A Jézust magasztalják, Megtartójuknak vallják.\n\n5. Nagy keresztet kik hordoznak S harcolják a hit harcát, Győzelemben vígadoznak S zengnek ott halléluját. Ott öröm s dicső korona Én fejemet körülfonja; Ott élem az életet, Melynek vége nem lehet.","year":"1687","composer":"Darmstadt, 1687","poet":"Albinus J.Gy., 1624–1679. F.: Sántha Károly","translator":"","ref_songbook":"48/405","svg":"svg/ref48-405-001.svg"}