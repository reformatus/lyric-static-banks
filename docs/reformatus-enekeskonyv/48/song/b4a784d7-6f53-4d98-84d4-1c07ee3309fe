{"uuid":"b4a784d7-6f53-4d98-84d4-1c07ee3309fe","lyrics":"1. Isten kezét mutatja Az égnek boltozatja, Mely felettem kiterjed, Szívem örömre gerjed E remeknek látására. Alkotója lelkemet És minden érzésemet Ragadja csudálására.\n\n2. Ha elmémmel felhágok E számtalan világok Roppant alkotmányába: Ott látom valójába' Nagy voltát a Teremtőnek. Minél feljebb repülök, Annál jobban szédülök Magasságán e tetőnek.\n\n3. Ki gyújtá meg ezeket Az örökös tüzeket? E nagy testeket fontba Ki vetette, hogy pontba Egymásnak megfeleljenek? Ki mérte ki útjukat És örök pályájukat, Hogy erről el ne térjenek?\n\n4. Te vagy az, Mindenható, Kihez hasonlítható Nincs sem földön, sem égen! Te vagy, ki voltál régen, Kiben nincsen fogyatkozás, Kiben nincsen hajdani, Jövendő vagy mostani, Kihez nem járul változás.\n\n5. Én hát mély tisztelettel, Mely teljes szeretettel, Előtted megnémulok, Zsámolyodhoz borulok, És imádom nagy voltodat, Hogy bármily kicsiny vagyok, Szintúgy, mint ezen nagyok, Tapasztalom jóságodat.","title":"253. Isten kezét mutatja","composer":"","poet":"Dr. Szentgyörgyi József, 1765–1832","translator":"","ref_songbook":"48/253","svg":"svg/ref48-253-001.svg"}