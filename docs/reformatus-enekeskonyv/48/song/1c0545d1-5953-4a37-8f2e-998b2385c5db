{"uuid":"1c0545d1-5953-4a37-8f2e-998b2385c5db","lyrics":"1. Az Izráel ezt nyilván mondhatja: Ha az Isten nem lett volna velünk, Ha ő nem lesz vala segítségünk, Midőn az embereknek soksága Nagy kegyetlen támada ellenünk.\n\n2. Elnyelnek vala ők elevenen, Úgy reánk gerjedt vala haragjok. Minket teljességgel a nagy habok Vízzel elborítnak vala szörnyen, Ránk omlanak vala nagy patakok.\n\n3. A nagy árvíz reánk rohan vala, És elnyeli vala életünket. Dicséret Istennek, hogy ő minket Az ő foguktól megszabadíta, Hogy ők meg ne ennének bennünket.\n\n4. Miképpen elszalad a madárka A madarász tőriből, aképpen Megszabadulánk, a tőrt elszegvén. Mert életünknek az Úr oltalma, Ki mennyet, földet teremtett bölcsen.","year":"1551","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/124. zsoltár","svg":"svg/ref48-124. zsoltár-001.svg"}