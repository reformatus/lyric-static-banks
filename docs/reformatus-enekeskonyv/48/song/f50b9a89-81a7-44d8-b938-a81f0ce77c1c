{"uuid":"f50b9a89-81a7-44d8-b938-a81f0ce77c1c","lyrics":"1. Sok ínségünkben hozzád kiáltunk, Felséges Úr Isten, Mert parancsoltad, hogy megkeressünk A mi szükségünkben.\n\n2. Tudjuk, hogy méltán mi bűneinkért Te megvertél minket, Mert nem tiszteltünk, sőt ingerlettük Te szent Felségedet.\n\n3. A mi atyáink mi velünk együtt Ellened vétkeztek, Azért, hogy téged ők nem ismertek, Téged nem tiszteltek.\n\n4. Reád maradtunk, mert mindenektől Mi elhagyattattunk, Az ellenségtől ostromoltatunk, Naponként rontatunk.\n\n5. Ígéretedből, te szent igédből Téged megismertünk; Szent Fiad által néked könyörgünk: Légy kegyelmes nékünk!\n\n6. Ne hagyd, tekintsd meg ígéretedet, És a te népedet, Kik tiszta szívből mostan dicsérik A te szent nevedet.\n\n7. Végy ki immáron e nagy ínségből, Pokol köteléből, Hogy te szent neved magasztaltassék Mi nemzetségünktől.\n\n8. Sok hálát adunk, mint Istenünknek És mi Teremtőnknek, Te Szent Fiadnak és vigasztaló Szentlélek Istennek.","composer":"","poet":"Sztárai Mihály, †1575","translator":"","ref_songbook":"48/384","svg":"svg/ref48-384-001.svg"}