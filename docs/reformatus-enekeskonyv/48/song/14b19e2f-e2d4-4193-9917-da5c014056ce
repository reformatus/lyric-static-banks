{"uuid":"14b19e2f-e2d4-4193-9917-da5c014056ce","lyrics":"1. Dicsőült helyeken, mennyei paradicsomban, Akik vigadoztok véghetetlen boldogságban, Szent és ártatlan állapotban; Az Úrnak nevét énekszóban, Magasztaljátok vígasságban.\n\n2. Lássátok, ti dicső angyali lelkek az égben, A fénylő mennyei testek roppant seregében: Mint uralkodik dicsőségben Az Úr, és őtet felségében Imádjátok tiszta szentségben!\n\n3. Nap, hold, csillagos ég! Ti az Urat dicséritek, Jóságát, hatalmát, bölcsességét hirdetitek; Mert amely rendet ő tinéktek Kiszabott, az a ti törvénytek És ti annak híven engedtek.\n\n4. Tenger, föld, szigetek s a hegyek pompás szépsége, Erdők és ligetek, folyóvizek kiessége, Sík mezők, rétek ékessége, Vetések kellemetessége: Mind a Teremtő dicsősége!\n\n5. Fák, bokrok, csemeték, gyümölcsöket hozó kertek, Pompás liliomok s minden virági szépségek, Színekkel kihímezett rétek, Apróbb és nagyobb növevények: A gondviselést hirdessétek.\n\n6. E földön lakozó minden állat boldogsága, A szárnyon repdeső madaraknak vidámsága, A halak s férgek sokasága, Egyszóval az élők világa Mondja: mily nagy az Úr jósága!\n\n7. Bölcs Isten remeki! Kik az ő képei vagytok És őtőle lehelt emberi lélekkel bírtok: Az örökkévalót lássátok Munkáiban és imádjátok; Egy szívvel és szájjal mondjátok:\n\n8. Dicséret, dicsőség, tisztesség és hálaadás, A szentek Urának légyen örök magasztalás! Kiben soha nincs megváltozás, Vagy ígérettől elhanyatlás: Tőle fejünkre szálljon áldás!","year":"1774","composer":"Debrecen, 1774","poet":"Pécselyi Király Imre † kb. 1641 vagy Kanizsai Pálfi János a Zsolt 148 alapján, átdolgozta Diószegi Sámuel (1806)","translator":"","ref_songbook":"48/278","svg":"svg/ref48-278-001.svg"}