{"uuid":"bb71825d-723a-4bb0-b37d-1fd1554a023d","lyrics":"1. Ó, Ábrahám Ura, Hadd áldjuk szent neved, Mert mindenható vagy és örök szeretet. Nagy Isten a neved, Ezt vallja föld és ég, Csak téged illet tisztelet és dicsőség.\n\n2. Ó, Ábrahám Ura, Ím, hallom szent szavad; Csak azt az üdvöt keresem, mit kezed ad. A múló földi jót És vágyát elhagyom, S őt választom, ki őrizőm és pásztorom.\n\n3. Ó, Ábrahám Ura, Szent kegyelmed nekem Az én örömöm, utamon ez vezessen. Te barátod lettem, Én Istenem te vagy: Tarts meg a Jézus véréért és üdvöt adj!\n\n4. Megesküvél, Uram, És igédben bízom, Hogy égbe viszed gyermeked sasszárnyakon. Meglátom Jézusom És áldom hatalmát, Szent kegyelmének éneklek halleluját.","title":"425. Ó, Ábrahám Ura, hadd áldjuk szent neved","composer":"Jiddis dallam, 1770","poet":"Olivers Tamás, 1725–1799. F.: id. Victor János","translator":"","ref_songbook":"48/425","svg":"svg/ref48-425-001.svg"}