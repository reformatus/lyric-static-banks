{"uuid":"cf9c0629-aa14-4859-a593-4ff93c6f1faa","lyrics":"1. Az Urat ti, ő szolgái, Dicsérjétek, mert érdemli, Áldjátok szent nevét mindnyájan! Dicsértessék szent felsége, Most és örökkön örökké Ő szent neve áldassék tisztán.\n\n2. Napkelettől enyészetig Áldassék neve mindvégig, Mert az Úr Isten a mennyekben Regnál minden pogányokon, Nagy dicső hatalma vagyon, Mely felülhat a szép egeken.\n\n3. De ki volna hasonlatos E mi hatalmas Urunkhoz, Kinél felségesb sehol nincsen? Aki a mennyből alánéz Mindenre, ami van és lesz Itt e földön és fenn az égben.\n\n4. A szegényt porból felveszi, És a sárból felemeli, Állapotát felmagasztalván. Felülteti végezetre A nagy fejedelmek közé Az ő népe közt igazában.\n\n5. Az asszony szomorúságát Ő magtalansága miatt Nagy vigasságra megfordítja. Gyermekek anyjává tészi, Szép fiakkal körülvészi, Házát gyümölcscsel szaporítja.","year":"1551","composer":"Bourgeois L., Genf, 1551","poet":"Marot K., 1496–1544","translator":"","ref_songbook":"48/113. zsoltár","svg":"svg/ref48-113. zsoltár-001.svg"}