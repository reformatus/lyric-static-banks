{"uuid":"4e4973f8-c88e-409d-9896-02b433626c37","lyrics":"1. Jöjjetek Krisztust dícsérni, Bízó szívvel hozzá térni, Énekekkel zengve kérni, Krisztus népe, jöjjetek.\n\n2. Bűn, pokol már búban éljen, Ördögöt hadd ölje szégyen, Üdvösségünk szent ölében Már levetjük mind a bút.\n\n3. Küldte Őt az Úr kegyelme Öröklétre, győzelemre, Hogy szívünket felemelje Boldogságos ég felé.\n\n4. Irgalommal szánva minket, Nagy jósága ránk tekintett, S ördögcsalta bús szívünket Mennymagasból látni jött.\n\n5. Áldott óra, boldog óra, Nagy hitünknek meghozója, Ajkunk zengő hálaszóra Nyílik, édes Jézusunk.\n\n6. Jászolölben drága Gyermek, Ég felé vigyen kegyelmed, Hol dícsérve énekelnek Édes hangú angyalok.","title":"328. Jöjjetek Krisztust dicsérni","composer":"„Quem pastores” kezdetű, XIV. századi himnusz","poet":"Gerhardt Pál, 1607–1676. F.: Áprily Lajos","translator":"","ref_songbook":"48/328","svg":"svg/ref48-328-001.svg"}