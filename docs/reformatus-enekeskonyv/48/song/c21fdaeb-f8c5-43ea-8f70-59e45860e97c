{"uuid":"c21fdaeb-f8c5-43ea-8f70-59e45860e97c","lyrics":"1. Jöjj, királyom, Jézusom! Szívem, íme, megnyitom. A gonosztól óvj te meg, Meg ne rontson engemet.\n\n2. Véreddel, mely elkifolyt, Mosd le rólam, ami folt; Élet útját megmutasd, Én meg nem találom azt.\n\n3. Gyógyítsd meg sok nyavalyám, Enyhíts szívem bánatán; Kétség, gond ha gyötrenek, Biztasd nádszál hitemet.\n\n4. Van hatalmad rá, tudom, Míveld, édes Jézusom: Hit, remény és szeretet Töltse be a szívemet.\n\n5. A keresztet te adod, Adj hozzá alázatot: Hordjam olyan csendesen, Mint egykor te, Mesterem.\n\n6. Majd ha véget ér a harc S megpihentetni akarsz: Megragadom jobbodat, S mennyországod béfogad.","composer":"Finn népi dallam","poet":"Finn népi ének. F.: Podmaniczky Pál","translator":"","ref_songbook":"48/464","svg":"svg/ref48-464-001.svg"}