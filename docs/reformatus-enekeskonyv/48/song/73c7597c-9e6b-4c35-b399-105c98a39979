{"uuid":"73c7597c-9e6b-4c35-b399-105c98a39979","lyrics":"1. Ó, lelkem szent napsugara! Ahol te vagy, nincs éjszaka. Bár földi köd szakadna fel, S látás elől ne fedne el.\n\n2. Ha csendes est szememre száll S szelíd álomharmat szitál, Gondoljam azt, Egyetlenem: Nyugodni jó a szíveden.\n\n3. Reggeltől estig légy velem, Nincs nálad nélkül életem; Légy velem, ha az éj leszáll, Nélküled rémít a halál.\n\n4. Ha egy bolygó, bús gyermeked Gúnyolta szód, mert tévedett, Ne hagyd bűnben, Kegyelmes, őt, Emeld fel azt a vétkezőt.\n\n5. Virraszd, akit kór súlya nyom, Ki koldus, áldd meg gazdagon; Kit kín szorít, gyász keserít, Légy álma, könnyű és szelíd.\n\n6. Jöjj és áldj meg, ha ébredünk S világ útján járunk, kelünk, Míg jóságod szent tengerén Majd elmerít az égi fény.","title":"510. Ó, lelkem szent napsugara!","composer":"","poet":"Keble János, 1792–1866. F.: Áprily Lajos","translator":"","ref_songbook":"48/510","svg":"svg/ref48-510-001.svg"}