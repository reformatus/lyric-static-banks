{"uuid":"560551a3-033b-4ce6-abe1-b5197c4bd9fd","lyrics":"1. Mély gyászba borult a természet, Nap, hold, minden csillagokkal; Dél, kelet, észak és enyészet Sírt a sok szent asszonyokkal, Mikor a Megváltó szenvedett, Feszíttetvén keresztfára, Mikor meghalt s eltemettetett, Hogy lenne váltságunk ára.\n\n2. De e mély gyászos siralomnak Vége leve nemsokára, És az érzékeny közbánatnak Harmadnap lőn véghatára; Elmúlt a gyász, megszűnt a jajszó, Az öröm visszaadatott, Hogy hallatott ez angyali szó: Nincs itt az Úr, feltámadott!\n\n3. Ó, hát ezen mi is örüljünk Az istenfélő hívekkel; E feltámadt Úrhoz készüljünk Buzgó és kegyes lélekkel; Keljünk fel a bűn halálából, Akik még abban heverünk, Sőt gyarlóságunk mély álmából, Uram, költs fel, arra kérünk!\n\n4. Hogy így szent példádat követvén, Éljünk új és szent életet; Minden bűnünket hátra vetvén, Úgy nyerjük meg jó kedvedet; Végre rövid életünk után Egyességedben lehessünk, Az igazság egyenes útján Szent országodba mehessünk!","composer":"","poet":"Lengyel József, (?) 1770–1822","translator":"","ref_songbook":"48/355","svg":"svg/ref48-355-001.svg"}