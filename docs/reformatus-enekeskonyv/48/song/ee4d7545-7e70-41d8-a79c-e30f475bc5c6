{"uuid":"ee4d7545-7e70-41d8-a79c-e30f475bc5c6","lyrics":"1. Szép tündöklő hajnal csillag, Ki kegyelemmel felragyog, Jessének szép vesszeje, Dávid királynak magzatja, Sok királyoknak királya, Lelkemnek vőlegénye: Kedves, kegyes, kellemetes, ékes és gyönyörűséges, Gazdagsággal dicsőséges.\n\n2. Ó, gyöngyös, drága korona, Embernek, Istennek fia, Menny áldott, szent gyümölcse! Szívemnek vagy lilioma, Édes evangélioma, Kedvességeknek kincse! Egyem, lelkem, szép violám, égi mannám, eledelem: Rólad el nem feledkezem.\n\n3. Öntsd mélyen az én szívembe, Szerelmed tüzét lelkembe, Ó, drága jáspis kövem! Fogadj hozzád s vigasztalj meg, Hogy eleven tagod legyek, Benned legyen örömem. Hozzád kiált sebhedt szívem, lelki rózsa: légy orvosa; Nélküled nincs vígassága.\n\n4. Mennyből nagy öröm fénylik rám, Midőn szemeddel énreám Kegyelmesen tekintesz, Ó, Uram Jézus, szent Lelked, Szent igéd, tested és véred Vélem közölvén, éltetsz. Ilyen híven tarts öledben, táplálj engem mindvégiglen, Mert fogadtad szent igédben.\n\n5. Teremtő Atyám, Úr Isten, Ki engem örök időkben Szent Fiadban szerettél: Ő engem magának jegyzett, Szentlélekkel elpecsétlett, Megtisztított vérével. Vígadj és adj szívem hálát, Istent imádd, hogy mennyégben Idvességet szerzett nékem.\n\n6. Szóljon tehát az orgona, Gyönyörűséges muzsika, Ujjongva énekeljek, Hogy megváltó Jézusomnak, Drága szép kegyes Uramnak Szerelmében örvendjek. Zengjen, pengjen vígasságos, buzgóságos hál'adó szó, Nagy az Úr, ezekre méltó.\n\n7. Ily kedvvel vígad én szívem, Mert drága kincsem az Isten, Ki kezdet s vég mindenben. Ő engem dícséretire, Mennybe viszen nagy örömre, Min tapsolok szívemben. Ámen, ámen! Jövel, Uram, szép koronám, jöjj sietve: Téged várlak reménykedve!","title":"296. Szép tündöklő hajnalcsillag","composer":"Nicolai F., Frankfurt a. M., 1599","poet":"Nicolai Fülöp hamburgi lelkész, 1556–1608","translator":"","ref_songbook":"48/296","svg":"svg/ref48-296-001.svg"}