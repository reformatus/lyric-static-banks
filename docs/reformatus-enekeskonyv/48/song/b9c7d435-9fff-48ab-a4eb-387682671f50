{"uuid":"b9c7d435-9fff-48ab-a4eb-387682671f50","lyrics":"1. Légy irgalmas, Úr Isten, minékünk, Mert ellened álnokúI vétkeztünk, Mégis benned vagyon reménységünk, Bár bűnünkkel téged ingerlettünk.\n\n2. Vedd el rólunk méltó haragvásod, És mutassad nagy irgalmasságod, Hogy ismerjük meg ebből jóvoltod: Vedd el rólunk ezenképpen átkod.\n\n3. Csak mi a mi gyarló természetünk, Álnokságban, vétekben születtünk; Veszedelmes a mi földi éltünk, Elkárhozunk, hogyha meg nem térünk.\n\n4. Voltaképpen ellened vétkeztünk, Látásodra gonoszt cselekedtünk, Igaz vagy te, nem kell kételkednünk, Győzedelmes, ha megítéltetünk.\n\n5. Derékképpen tisztítsál meg minket, Mosd el rólunk Fiadért bűnünket, És elvesztett szép öltözetünket Ránk feladván, fogadd el lelkünket.\n\n6. Siess belénk új szíveket adni, Szentlelkeddel lelkünk megújítni, Tiszta hittel megajándékozni: Add örökké szent színedet látni.","composer":"","poet":"Szegedi Lajos, 1566 előtt","translator":"","ref_songbook":"48/221","svg":"svg/ref48-221-001.svg"}