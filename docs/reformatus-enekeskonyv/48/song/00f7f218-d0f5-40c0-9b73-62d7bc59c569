{"uuid":"00f7f218-d0f5-40c0-9b73-62d7bc59c569","lyrics":"1. Rád tekint már hitem, Megváltóm, Istenem, A Golgotán: Halld könyörgésemet, És vedd el vétkemet; Mostantól hadd legyek Tied csupán.\n\n2. Szívemet töltse be Kegyelmed ereje Buzgósággal! Meghaltál érettem; Add: szívem s életem Teérted éghessen Forró lánggal!\n\n3. Ha elfog utamon Félelem s fájdalom: Fogd kezemet! Derítsd fel éjemet, Szárítsd fel könnyemet: Tévelygésben ne hagyd Én lelkemet!\n\n4. Éltem ha fogyva fogy, És a halál ahogy Jön már felém: Megváltóm, ments te meg Kétségtől engemet, Nálad hogy üdvömet Meglássam én.","composer":"Mason Lowell, 1792–1872","poet":"Palmer Ray, 1808–1887. F.: Csomasz Tóth Kálmán","translator":"","ref_songbook":"48/466","svg":"svg/ref48-466-001.svg"}