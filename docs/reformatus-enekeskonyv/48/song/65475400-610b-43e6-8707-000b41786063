{"uuid":"65475400-610b-43e6-8707-000b41786063","lyrics":"1. Dicsérjétek az Urat, Mert nagy ő jóvolta, És örökké megmarad Az ő nagy irgalma. Akik megváltattak Őáltala kegyesen, Kíntól megtartattak, Őtet dicsérjék híven.\n\n2. Kiket ő támadatról És napenyészetről, Dél felől és északról Bégyűjte sok földről, Kik a szörnyű pusztán Idestova bujdostak, Semmi várost ottan Lakásra nem találtak.\n\n3. Holott nekik nem vala Ételük, italuk, Min lelkük elbágyada, Nagy bú szállott rájuk. Ez ő ínségükben Istenhez kiáltának, Kitől nagy kegyesen Megszabadíttatának.\n\n4. És igaz úton őket Nagy szépen hordozá, Holott lelnének helyet, Városra juttatá. Ezek hát víg szívvel Az Úr Istent dicsérjék, Minden népnek széjjel Nagy csudáit beszéljék.\n\n5. Hogy a szomjú lelkeket Megitatá vízzel, És mind az éhezőket Bétölté étellel, Kik a nagy setétben Fogságban hevertenek, Halálos ínségben Nagy vasakat viseltek.\n\n6. Mert az Isten igéit Ők meg nem gondolák, És az ő jótanácsit Megveték, csúfolák, Melyért ők keményen Megostoroztatának, Segedelmük nem lőn, Midőn így kínlódának.\n\n7. De, hogy ő szükségükben Kiálták az Urat, Megmenté őket menten, Viselvén gondjukat. Ő nagy hatalmából Fölbontá kötelüket, Halál árnyékából Elkibocsátá őket.\n\n8. Ezek áldják az Istent, Dicsérjék kegyelmit, Minden nép közt naponként Hirdessék csudáit! Ő töri föl menten Az erős, érc kapukat, Eltöri nagy könnyen Az ő nagy, vas zárjukat.\n\n9. A bolondok kínlódnak Az ő bűnük miatt, Az Isten haragjának Érzik bennük súlyát. Sem étel, sem ital Nem kell semmire nékik, Mert a szörnyű halál Szemük előtt forgódik.\n\n10. Mihelyt ők kiáltának A kegyes Istenhez, Tőle megtartatának, Lőn nékik kegyelmes. Mihelyt ő egy szót szól, Megjobbul az erőtlen, A beteg meggyógyul, Mert megmenti az Isten.\n\n11. Ezek áldják az Istent, Dicsérjék kegyelmit, Minden nép közt óránként Hirdessék csudáit. Istennek szívükből Áldozzanak hűséggel, Csudatételiről Énekeljenek széjjel.\n\n12. Hajókon akik járnak A széles tengeren, Nagy veszélyben forognak, Kereskedést űzvén, Azok értik dolgát És nagy hatalmát látják, Számtalan csudáját A mélységről gondolják.\n\n13. Hogyha ő a szélnek szól, Megindul legottan, Nagy hirtelen felzúdul, S habokat széjjelhány, Melyek felütköznek És az eget verdesik, Ismétlen ledőlnek; Rettegnek, akik nézik.\n\n14. Széjjel úgy tántorognak, Mint egy részeg ember, Semmihez sem kaphatnak, Mert széles a tenger, De ha e veszélyben Az Istenhez kiáltnak, Megmenti kegyesen, Hogy ne hánykolódjanak.\n\n15. Jó időt támaszt ismét, A tengert enyhíti, Felemelt habok vizét Szépen lefekteti. Ott igen örvendnek A tenger csöndességén, Ha a partra értek, Amit kívántak szintén.\n\n16. Ezek áldják az Istent, Dicsérjék kegyelmit, Minden nép közt naponként Hirdessék csudáit. És dicsérjék őtet A gyülekezetekben, Magasztalják nevét A vének seregében.\n\n17. Ő a folyóvizeket Szintén kiszárasztja, A csurgó kútfejeket Szárazra fordítja. A gyümölcsös földet Meddő parlaggá teszi, Mert itt sok bűnöket Tettek, és azt bünteti.\n\n18. Esőkkel nedvesíti A száraz földeket, Folyással ékesíti A sovány helyeket. És az ily földeket Adja éhező népnek, Hogy itt lakóhelyet És várost építsenek.\n\n19. E földet ők bevetik, És szőlőt ültetnek, És szép fű nevekedik, Hasznára a népnek. És őket megáldja, Hogy szaporodhassanak, És fogyatkozása Ne legyen a csordáknak.\n\n20. De elfogynak ismétlen, És sanyargattatnak, Elnyomatnak szertelen, És szorongattatnak. A fejedelmeket Megvetettekké tészi, A pusztában őket Út nélkül széjjelviszi.\n\n21. Kegyesen fölemeli Ő a nyomorultat, Cselédit kiterjeszti, Mint a sereg nyájat. A jók, kik ezt látják, Örvendez az ő szívek; De szájukat dugják, Akik gonoszul élnek.\n\n22. Akinek esze vagyon, Megnézze ezeket, És meglátja jó módon Az Isten kegyelmét.","title":"107. zsoltár. Dicsérjétek az Urat, mert nagy ő jóvolta","composer":"Bourgeois L., Lyon, 1547","poet":"Marot K., 1496–1544","translator":"","ref_songbook":"48/107. zsoltár","svg":"svg/ref48-107. zsoltár-001.svg"}