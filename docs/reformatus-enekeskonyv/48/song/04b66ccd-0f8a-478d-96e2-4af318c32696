{"uuid":"04b66ccd-0f8a-478d-96e2-4af318c32696","lyrics":"1. Ez nap nékünk dicséretes nap, Bizony vigasságnak napja, És idvességnek bizodalma, Mert született ez nap nékünk mi váltságunkra A Krisztus Jézus, Istennek Fia. Áronnak vesszeje megvirágozék, Tiszta szűztől gyermek születék, Mennyei királyul nékünk adaték, Krisztus Jézusnak nevezteték.\n\n2. Ez Gyermek volt a megígért mag A mi első atyáinknak, Ádám atyánknak, Ábrahámnak, Kiben minden nemzetségek megáldatnának, Örök életre feltámadnának. Áronnak vesszeje megvirágozék, Tiszta szűztől gyermek születék, Mennyei királyul nékünk adaték, Krisztus Jézusnak nevezteték.\n\n3. Megtöreték e Gyermek miatt Az ördögnek nagy hatalma, A halál, ördög, bűn országa; Megnyittaték mennyországnak erős kapuja: Istennek kedve mireánk szálla. Áronnak vesszeje megvirágozék, Tiszta szűztől gyermek születék, Mennyei királyul nékünk adaték, Krisztus Jézusnak nevezteték.\n\n4. Nincsen immár semmi félelmünk A mi nyomorúságinktól, Bűntől, haláltól, kárhozattól, Sem a Mózes törvényének kemény átkától, Ördögnek rajtunk nagy bosszújától. Áronnak vesszeje megvirágozék, Tiszta szűztől gyermek születék, Mennyei királyul nékünk adaték, Krisztus Jézusnak nevezteték.\n\n5. Megtöretnek a pogány népek, Kik e Gyermekben nem hisznek; A nagy Istennek nem kellenek, Az ördögnek hatalmába örökké esnek, Akik a bűnnek véget nem vetnek. Áronnak vesszeje megvirágozék, Tiszta szűztől gyermek születék, Mennyei királyul nékünk adaték, Krisztus Jézusnak nevezteték.\n\n6. Hálát adjunk az Úr Istennek, AtyaFiúSzentléleknek, És örüljünk mind e Gyermeknek; Nagy örömet az angyalok nékünk hirdetnek, Dícsérvén Istent, így énekelnek: Áronnak vesszeje megvirágozék, Tiszta szűztől gyermek születék, Mennyei királyul nékünk adaték, Krisztus Jézusnak nevezteték.","year":"1566","title":"320. Ez nap nékünk dicséretes nap","composer":"Debrecen, 1774","poet":"Váradi énekeskönyv, 1566","translator":"","ref_songbook":"48/320","svg":"svg/ref48-320-001.svg"}