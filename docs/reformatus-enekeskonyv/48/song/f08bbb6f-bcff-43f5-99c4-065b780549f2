{"uuid":"f08bbb6f-bcff-43f5-99c4-065b780549f2","lyrics":"1. E földön ti minden népek, Az Istennek örvendjetek, Előtte szép énekekkel Szolgáljátok őt víg szívvel!\n\n2. Tudjátok, hogy ez az Isten, Ki minket teremtett bölcsen, És mi vagyunk ő népei És ő nyájának juhai.\n\n3. Ő kapuin menjetek be, Hálát adván szívetekbe'! Jer, menjünk be tornácába, Néki nagy hálákat adva!\n\n4. Mert nagy az ő kegyessége, És megmarad mindörökre, És ő hűsége mindenha Megáll és el nem fogy soha.","title":"100. zsoltár. E földön ti minden népek","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/100. zsoltár","svg":"svg/ref48-100. zsoltár-001.svg"}