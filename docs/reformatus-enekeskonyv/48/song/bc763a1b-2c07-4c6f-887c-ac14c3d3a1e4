{"uuid":"bc763a1b-2c07-4c6f-887c-ac14c3d3a1e4","lyrics":"1. Kegyelmes Isten, kinek kezében Életemet adtam, Viseld gondomat, vezérld utamat, Mert csak rád maradtam.\n\n2. Add meg énnékem én reménységem Szerint való jódat! Áldd meg fejemet, ki bízik benned, S viseljed gondomat!\n\n3. A szép harmatot miként hullatod Tavasszal virágra, Sok jódat, Uram, úgy hullasd reám, Te régi szolgádra.\n\n4. Hogy mind holtomig szívem legyen víg, Téged magasztalván, Mindenek előtt s mindenek fölött Szent nevedet áldván.","title":"261. Kegyelmes Isten, kinek kezében","composer":"","poet":"Balassi Bálint, 1554–1594. Bizodalom Istenben","translator":"","ref_songbook":"48/261","svg":"svg/ref48-261-001.svg"}