{"uuid":"b5d35be5-0d1f-4638-823e-3341d7688297","lyrics":"1. Az Úr Isten regnál, Ő az erős király, Kin mind e föld örvendjen, Minden sziget örüljön! Felhő áll előtte, És homály körüle, Ő törvényszékinek, És ítéletinek Áll erős törvénye.\n\n2. Tűz megyen előtte, Mellyel ellensége Szörnyen megégettetik És hamuvá tétetik. Hírük sem lesz soha, Az ő villámlása Fénylik világoson Ez egész világon, A föld fél, ha látja.\n\n3. Az Isten színének Előtte a hegyek, Mint viasz, elolvadnak, Mert Ura e világnak. Hirdetik az egek Mindenféle népnek Az ő igazságát És dicső nagy voltát Az ő hatalmának.\n\n4. Hát pironkodjanak, Kik bálványt imádnak És tisztelnek képeket, Mikre vetik szívüket! Ti minden istenek, Őtet tiszteljétek, Állván széke előtt, Kit a Sion hallott, És örült e hírnek.\n\n6. Ti, Istent szeretők, Gonoszt gyűlöljetek, Hogy részetek ne légyen Hamis cselekedetben. Mert az ő szolgáit, Megmenti híveit A gonosz kezéből; Ő nagy erejéből Megtartja népeit.\n\n7. Szentihez világát, Nyújtja nagy irgalmát; Kik egyenes szívűek, Tőle örömet nyernek. Szent hívek, ez Úrban Örvendjetek vígan, És az ő szentségét, Dicsőséges nevét Áldjátok mindnyájan!","title":"97. zsoltár. Az Úr Isten regnál, Ő az erős király","composer":"Genf, 1562","poet":"Béza T., 1519–1605","translator":"","ref_songbook":"48/97. zsoltár","svg":"svg/ref48-97. zsoltár-001.svg"}