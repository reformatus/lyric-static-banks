{"uuid":"5cea3e4c-cff5-4a0d-92af-a39bb35f2985","lyrics":"1. Lelkem, adj dolgot magadnak, Hirdessed édes Uradnak Jóvoltát és felségét. Hirdessed ajándékinak, Melyeket ad barátinak, Nagyságát és szépségét. Uram, te reád gerjedez Szívem, és rólad zengedez Nyelvem kész indulattal, Mert voltál s vagy te népedhez, Áron vett örökségedhez Drága jó akarattal.\n\n2. Kijelentéd irgalmadban, Szentséges végvacsorádban, Hogy áldozattá lettél; A benned bízó hívekért, Halált nemző vétkeikért Egyszer eleget tettél. Kikkel is végig lakozol És karjaidon hordozol, Sőt azokkal egyesülsz; Szentlelked által bennük vagy, Noha felséged dicső nagy, S az Atyának jobbján ülsz.\n\n3. Azért, akik tusakodnak, Bűneiken szomorkodnak És hittel reád néznek; Idvezítésedet várják, Bűn előtt szívük bezárják, Megtérni igyekeznek; Kívánnak néked engedni. Szent életben nevelkedni És futnak jóvoltodhoz: Azok, mint édes fiaid, Kebeleden nőtt juhaid, Méltók szent asztalodhoz.\n\n4. De a színes képmutatók, Bűnt vetők, gonoszt aratók Innen távol menjenek; Megtérni nem tudó szívek, Álnokságra felvont ívek E jóval ne éljenek. Ti, álnokságnak fiai, Fussatok el, mert javai Az Úrnak nem tiétek; Ha éltek itt méltatlanul, A harag csalhatatlanul Reátok száll, higyjétek.\n\n5. Hát lelkem, hallgasd Uradat, Próbáld meg tennenmagadat, Úgy járulj ez asztalhoz. Higyj, térj meg. a bűnt útáljad, Az Istent féljed, szolgáljad, Fuss hozzá, mint kőfalhoz. Uram, ezekre kész vagyok, De hibáim sokak, nagyok, Rajtam nagy terhek vannak: Ó Jézus, engem ne hagyj el, Segélj, tőlem ne maradj el, Sőt válassz el magadnak.","composer":"","poet":"Losontzi István, 1709–1780","translator":"","ref_songbook":"48/443","svg":"svg/ref48-443-001.svg"}