{"uuid":"ce87f6b3-e95a-4743-bf2a-077b14248f59","lyrics":"1. E világot, bár ez bűnt tett, Az Isten úgy szerette, Hogy kibocsátani kész lett Önnön Fiát érette. Emberek, az Úrnak kedve Nincsen halálotokba', Ó, angyalok, legörbedve Nézzetek e titokba:\n\n2. Ím, az Atya kebeléből Leszáll ama Szerelmes, Lesz az ő jó tetszéséből Halálig engedelmes. Földi szállással váltja fel A dicsőségnek helyét, De annyi helyet alig lel, Ahol lehajtsa fejét.\n\n3. Úr Jézus, lelkemtől kérdem: Téged mi indíthatott, Hogy értünk, kikben nincs érdem, Vállalj ily szolgálatot? Nem más, hanem az irántunk Benned égő szeretet, Mely, bár bűnünkkel megbántunk, Mégis meg nem hűlhetett.\n\n4. Isten, ha a te kebeled Kincsét adtad érettünk, Midőn mint pártütők, veled Még ellenségeskedtünk: Adj meg már Ővele mindent, Ami arra szükséges, Hogy itt légyen életünk szent, S halálunk idvességes.\n\n5. Jézus, felépítetted már A mennyeknek országát, Hol, aki törvényidben jár, Megleli boldogságát. Mi, tenéked térdet hajtó Híveid, esedezünk: Nyíljon meg nékünk az ajtó, Vezess be, fogván kezünk.","composer":"","poet":"Lengyel József, 1770–1822","translator":"","ref_songbook":"48/322","svg":"svg/ref48-322-001.svg"}