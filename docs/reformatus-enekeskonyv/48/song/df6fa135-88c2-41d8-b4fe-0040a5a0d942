{"uuid":"df6fa135-88c2-41d8-b4fe-0040a5a0d942","lyrics":"1. Hallgasd meg igazságomat, Én kiáltásom, Uram, értsd meg! Hozzám figyelmezz és tekintsd meg Szívbéli imádságomat! Ítéletet tetőled várok, Nézd meg ügyem, láttass törvényt: Ítélj meg igazság szerint, Mert én álnoksággal nem járok.\n\n2. Szívem éjjel megpróbáltad, És megvizsgáltad teljességgel, Láttad, hogy egyez én nyelvemmel: Csalárdság nélkül találtad. Amit ember szól, avagy művel, Én ajakid beszédire, Gondot tartok szent Igédre, Nem járok a gonosztevővel.\n\n3. Vezérljed én járásomat, És tarts meg a te ösvényiden, Máshova senki ne térítsen; Erősítsed lábaimat! Téged hívlak én segítségre, Uram, láss meg szükségembe', Kérésem vedd füleidbe, És légy figyelmes beszédemre.\n\n4. Te vagy bizonyos oltalmok, Akik tebenned reménylenek; Jóvoltod mutasd meg ezeknek, Hogy lássák a rád támadók: Mint a te szemeidnek fényét, Úgy őrizz meg, Uram, engem, Szárnyad árnyékában fejem Takargasd, őrizvén ösvényét.\n\n8. Én pedig az igazságban Színét meglátom Felségednek, És ha álmomból felserkenek, Megelégszem jóvoltodban.","year":"1551","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/17. zsoltár","svg":"svg/ref48-17. zsoltár-001.svg"}