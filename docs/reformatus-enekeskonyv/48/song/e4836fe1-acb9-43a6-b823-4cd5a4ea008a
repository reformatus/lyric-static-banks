{"uuid":"e4836fe1-acb9-43a6-b823-4cd5a4ea008a","lyrics":"1. Az Úrnak irgalmát örökké éneklem, És hűséges voltát mindenkor hirdetem, Mert mondom, hogy megáll mindörökké irgalma, Melyet úgy megépít, hogy megálljon mindenha, És hogy mind az égig erősíted, megtartod Te szent igazságod és a te fogadásod.\n\n3. Az egek hirdetik sok csuda dolgodat, A szent gyülekezet te igazságodat, Mert vajon kicsoda volna ott fenn az égben, Ki nagy hatalommal hozzád hasonló légyen? Az erős angyalok seregében vagyone, Ki e dicső Úrhoz hasonlatos lehetne?\n\n4. Igen rettenetes e fölséges Isten, Őtet féli minden a szent gyűlésekben, Ó, seregek Ura, minden enged tenéked, Te nagy erős Isten, vajon ki érne véled? Tenálad lakozik a te nagy igazságod, Soha el nem múlik a te igaz mondásod!\n\n7. Boldog a nép, amely tenéked örvendez, Minden dolgát, Uram, ez viszi jó véghez. Fényes orcád előtt ezek járnak merészen, És a te nevedben örvendeznek szüntelen, Mert nagy dicsőségre őket felmagasztalod, És jótéteményed rajtuk megszaporítod.\n\n8. Te vagy ékessége az ő erejüknek, Minden hatalmukat te adtad nékiek. A te kegyelmedből orcánkat fölemeljük, Tetőled, Úr Isten, mi paizsunkat vettük, És a mi királyunk a te fegyvered nélkül, Ó, Izráel Ura, nem lehet segítségül!\n\n20. Gondold szolgáidnak nagy gyalázatjukat, És hogy sok népeknek iszonyú szidalmát Keblemben hordozom, kik tégedet bosszantnak, Gyalázván homlokát fölkenett királyodnak. Dicsőség tenéked és áldassál, Úr Isten, Melyre minden néptől mondassék: Ámen, ámen!","title":"89. zsoltár. Az Úrnak irgalmát örökké éneklem","composer":"Genf, 1562","poet":"Béza T., 1519–1605","translator":"","ref_songbook":"48/89. zsoltár","svg":"svg/ref48-89. zsoltár-001.svg"}