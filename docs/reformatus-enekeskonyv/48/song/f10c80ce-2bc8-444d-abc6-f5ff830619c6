{"uuid":"f10c80ce-2bc8-444d-abc6-f5ff830619c6","lyrics":"1. Emlékezzél meg, Úr Isten, Dávidról és ínségéről, Ki néked megesküdt szívből, És fogadást tett hűségben Az Úrnak, kit Jákób tisztöl.\n\n2. Ezt, úgymond, én fölfogadom, Hogy nem megyek be házamba, Se le nem fekszem ágyamba, Szemeimet be sem hunyom, Szempillámat le sem zárva;\n\n3. Nyugalmam addig nem lészen, Míglen helyet nem keresek A Jákób nagy Istenének, Holott sátort szerzek szépen, Hol dicsősége lakozzék.\n\n7. A Dávidnak az Úr Isten Megesküdt, mint szolgájának, És ő bízvást hihet annak: Ím, a te nemzetedből én Székedre királyt állatok!\n\n8. És aztán a te gyermekid Megtartják én kötésemet, És bizonyságtételimet, És örökké a te székid Megülik, mint örökjüket.\n\n9. Mert e Siont az Úr Isten Választá lakóhelyének, Mondván: e hely kell kedvemnek, Itt lakom minden időben; Ez helye jótetszésemnek.\n\n10. Én őket megelégítem, Kenyért adok a szegénynek, Ruhájába üdvösségnek Papjait felöltöztetem; Örömük lesz a híveknek.\n\n11. Fölnevelem ez egy magvát Az én szolgámnak, Dávidnak, Kit én fölkentem magamnak. Fölkészíttetem lámpását, Hogy lássa világát annak.\n\n12. De viszont ő ellenségit Öltöztetem nagy szégyenben, Midőn a koronát fején Meglátják, és dicsőségit, Hogy megvirágzik ékesen.","title":"132. zsoltár. Emlékezzél meg, Úr Isten","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/132. zsoltár","svg":"svg/ref48-132. zsoltár-001.svg"}