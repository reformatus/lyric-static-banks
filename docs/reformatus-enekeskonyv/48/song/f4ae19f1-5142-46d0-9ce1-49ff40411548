{"uuid":"f4ae19f1-5142-46d0-9ce1-49ff40411548","lyrics":"1. Hallgasd meg, Izráel pásztora És Józsefnek vezérlő Ura, Kit őrizsz, mint egy juhnyájat, Fordítsd hozzánk szent orcádat! Aki ülsz a Kérubimon, Jelenjél meg világoson!\n\n3. Úr Isten, térj hozzánk ismétlen, Őrizz meg minden gonosz ellen! Nyújtsad világosságodat, Fordítsad ránk irgalmadat, Térítsd hozzánk szent orcádat, És semmi nekünk nem árthat!\n\n4. Ó, Úr Isten, vajon míg tartod Mirajtunk a te nagy haragod? Míg veted meg kérésünket? Könnyhullatást kenyér helyett Adál nékünk, és itattál Minket nagy könnyhullatással.\n\n5. Te minket feddődésbe ejtél, Szomszédinkkal nem becsültetél; Az ellenségnek lőnk csúfja! Tarts meg, seregeknek Ura! Világosítsd színed rajtunk, És nem lesz semmi bántásunk!\n\n6. A szőlőtövet Egyiptomból, Elhozád szolgálat házából, És a jó földbe plántálád, Honnan a népet kihajtád; E tágas téren nagy messze Ő gyökere kiterjede.\n\n7. Ő széles árnyéka kiterjedt, Béfödte a magas hegyeket, Az ő vesszei magasak, Felnőttek, mint a cédrusfák, Ágait mind a nagy vízig, Kiterjeszté a tengerig.\n\n8. Miért tördeléd el gyepűjét, Hogy eresztél belé más népet, Ki szőleit leszaggatá? Még gyökerét is kitúrá! A vadak kinyűvék szörnyen! Hogy engedéd ezt, Úr Isten?\n\n9. Uram, ismétlen térj mihozzánk, Mennyekből szemed fordítsd reánk, És látogasd meg a szőlőt, Melyet jobb kezed ültetett, Nézd meg a csemetét végre, Kit szerzél dicsőségedre!\n\n10. Tűzzel megint megégettetik, Teljességgel elpusztíttatik Haragodnak nagy tüzében. Nyújtsd kezedet, ó, Úr Isten, Az emberre, kit kezeddel Magadnak erősítettél.\n\n11. És mi el nem térünk tetőled, Csak életünket erősítsed, És dicsérjük szent nevedet, Úr Isten, vigasztalj minket! Világosítsd színed rajtunk, És mi nyilván megtartatunk.","title":"80. zsoltár. Hallgasd meg, Izráel pásztora","composer":"Genf, 1562","poet":"Béza T., 1519–1605","translator":"","ref_songbook":"48/80. zsoltár","svg":"svg/ref48-80. zsoltár-001.svg"}