{"uuid":"e08b3d75-4f6b-402e-8fc1-a17547f90e58","lyrics":"1. Dícséret a Szentháromságnak, Egy örök Istennek, Ki Ura mindennek És teremtője a világnak: Csak övé légyen a dicsőség És a tisztesség!\n\n2. Dícséret légyen az Atyának, Ki teremtett épen És takargat szépen Szárnyai alatt hatalmának, Sőt gondot tart bűnös testemre S egész éltemre.\n\n3. Dícséret légyen a Fiúnak, Ki értem testté lett, S minden bűnt eltörlött, És hozzám nagybő irgalmúnak Jelenti magát az életben S az ítéletben.\n\n4. Dícséret légyen Szentléleknek, Ki engem megszentelt S magának pecsételt, És vigassága a híveknek, Ki vezérel az Igaz hitre S örök életre.\n\n5. Dícséret, áldás és dicsőség, Erő és hatalom, Örök birodalom, Felmagasztalás és tisztesség Légyen lelkemtől néked, Isten, Mennyben és itten.","composer":"","poet":"Ráday Pál, 1677–1733","translator":"","ref_songbook":"48/245","svg":"svg/ref48-245-001.svg"}