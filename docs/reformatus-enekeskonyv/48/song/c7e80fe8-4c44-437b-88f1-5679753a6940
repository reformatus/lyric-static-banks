{"uuid":"c7e80fe8-4c44-437b-88f1-5679753a6940","lyrics":"1. Örök élet reggele, Fény a véghetetlen fényből, Egy sugárt küldj ránk te le, Kik új napra ébredénk föl; Fényed lelkünk éjjelét Űzze szét.\n\n2. Jóságodnak harmata Gyarló életünkre hulljon, Szívünk, mely kiszárada, Vigaszodtól felviduljon, S híveid közt légy jelen Szüntelen.\n\n3. Bűn ruháját vessük el A szövetség vére által, Vétkeink fedezzük el Tőled nyert fehér ruhánkkal, Hogy hitünk legyőzze majd Mind a bajt.\n\n4. S majd vezess az égbe föl, Irgalomnak napvilága, Könnyek gyászos völgyiből Üdvösségnek szép honába, Hol az üdv és béke majd Egyre tart.","title":"489. Örök élet reggele","composer":"Ahle J. R., 1662","poet":"Knorr Keresztély, 1636–1689. F.: Vargha Gyuláné","translator":"","ref_songbook":"48/489","svg":"svg/ref48-489-001.svg"}