{"uuid":"ca1d1690-2b21-4a66-bd05-f642d2d488ca","lyrics":"1. Maradj velem, mert mindjárt este van, Nő a sötét, ó, el ne hagyj, Uram; Nincs senkim és a vigaszt nem lelem, Gyámoltalannal, ó, maradj velem.\n\n2. Kis életem fut s hervadásba hull, Bú lesz a vígság, fényesség fakul, Csak változást és romlást lát a szem; Változhatatlan, ó, maradj velem.\n\n3. Minden múló perc Hozzád visz közel, Kegyelmed űzi kísértőmet el, Nincs más vezérem, nincs más Mesterem, Fényben, borúban, ó, maradj velem.\n\n4. Ellenség ellen áldásod fedez, A könny nem sós, a kór is könnyű lesz, Sír, halálfúlánk, hol a győzelem? Győztes leszek, csak légy, Uram, velem.\n\n5. Húnyó szemembe vésd keresztedet, Ködöt foszlatva láttasd szent eged. Föld árnya fut, menny fénye megjelen: Halálban is Te légy, Uram, velem.","composer":"","poet":"Lyte H. Fr., 1793–1847. F.: Áprily Lajos","translator":"","ref_songbook":"48/511","svg":"svg/ref48-511-001.svg"}