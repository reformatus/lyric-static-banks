{"uuid":"210b1caa-7b2b-43e3-880b-b9b77568bde9","lyrics":"1. Aki nem jár hitlenek tanácsán, És meg nem áll a bűnösök útán, A csúfolóknak nem ül ő székében, De gyönyörködik az Úr törvényében, És arra gondja mind éjjel, nappal: Ez ily ember nagy boldog bizonnyal.\n\n2. Mert ő olyan, mint a jó termőfa, Mely a víz mellett vagyon plántálva, Ő idejében meghozza gyümölcsét, És el nem szokta hullatni levelét; Eképpen amit ez ember végez, Minden dolgában megyen jó véghez.\n\n3. De nem ígyen vannak a gonoszak; Hanem mint az apró por és polyvák, Melyek a széltől széjjel ragadtatnak: Így az ítéletben meg nem állhatnak A gonoszok, és kik bűnben élnek, Az igazak közt helyet nem lelnek.\n\n4. Mert az Isten ismeri útukat, Az igazaknak érti dolgukat; Azért mindörökké ők megmaradnak; De akik csak a gonoszságban járnak, Azoknak nyilván mind elvész útuk: Mert Istennek nem kell az ő dolguk.","title":"1. zsoltár. Aki nem jár hitlenek tanácsán","composer":"Bourgeois L., Strasbourg, 1539","poet":"Marot K., 1496–1544","translator":"","ref_songbook":"48/1. zsoltár","svg":"svg/ref48-1. zsoltár-001.svg"}