{"uuid":"5ded8910-8ec8-4a65-9b2c-730998cd7911","lyrics":"1. Könyörögjünk az Istennek Szentlelkének, Bocsássa ki magas mennyből fénylő világát, Végye el mi szívünknek minden homályát, Hogy érthessük Istenünknek Mindenben akaratját.\n\n2. Ó, Szentlélek, árváknak kegyelmes Atyja, Szegény gyarló bűnösöknek bátorítója, Hitükben tántorgóknak erős gyámola, És az ő reménységüknek Csak te vagy táplálója.\n\n3. Te vagy a mi lelkünknek édes vendége, A mi szomorú szívünknek igaz öröme, Lelki háborúinknak csendesítője: Az örök életnek bennünk Csak te vagy elkezdője.\n\n4. Te tanítád régenten a prófétákat, Igazgatád ő nyelvüket és írásukat, Te tetted bölcscsé a szent apostolokat, Hogy megtérítsék tehozzád Mind e széles világot.\n\n5. Vedd el a mi szívünknek hitetlenségét, Világosítsd meg elménknek nagy setétségét, Rontsd el a gyűlölségnek kegyetlenségét, Engedd a te szent hitednek Mindenütt egyességét!\n\n6. Válassz minket magadnak élő templomul, Végyed mi könyörgésünket szent áldozatul; Vedd ki már e világot a kárhozatból, Engedj igaz hitben való Kimúlást e világból.\n\n7. Dicsértessél, felséges Atya Úr Isten, Légyen áldott a te neved, Fiú Úr Isten, Ezekkel egyetemben, Szentlélek Isten: Maradjon a te áldásod A te bűnös népeden.","title":"372. Könyörögjünk az Istennek Szentlelkének","composer":"Debrecen, 1774","poet":"Huszár Gál (†1575) éneke 1566 előtti időből","translator":"","ref_songbook":"48/372","svg":"svg/ref48-372-001.svg"}