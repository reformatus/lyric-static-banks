{"uuid":"dd81ffa3-28a4-4ac3-8958-3d9459a02792","lyrics":"1. Járuljunk mi az Istennek szent Fiához, A mi idvezítő Urunk Jézus Krisztushoz, Mint kegyes és hatalmas szabadítónkhoz, Testilelki nyavalyánkban Csak egy vigasztalónkhoz.\n\n2. Ó irgalmas Megváltó Fiú Úr Isten, Ki országolsz szent Atyáddal földön és mennyen, Tehozzád esedezünk könyörgésünkben: Segítségül légy minékünk Mostani szükséginkben!\n\n3. Sok szükségink jóllehet vannak minékünk, De most néked kiváltképpen ezen könyörgünk: Szentlelked erőssége légyen mivelünk, Hogy az igaz tudományban Épületet vehessünk!\n\n4. Mi elménknek homályát távoztassad el, Ajándékozz engedelmes szívvel, lélekkel, Hogy a te szent igédet vegyük jó kedvvel, Tanulhassuk és éltünkben Kövessük nagy örömmel.\n\n5. Öregbítsed, neveljed bennünk a hitet És az igaz szeretetet, adj reménységet; Adj minden jóra való igyekezetet, Tiszta lelki ismeretet és szentséges életet!\n\n6. Szent nevedet engedjed, nyilván vallhassuk, Az ördögöt s e világot megútálhassuk, És te szent országodba kívánkozhassunk, Felségeddel egyetemben Örökké vigadhassunk!\n\n7. Légyen néked dícséret és nagy tisztesség, Ki Atyával s Szentlélekkel vagy egy Istenség, Felséges hatalmasság, örök fényesség. Téged illet mindörökké Véghetetlen dicsőség!","composer":"","poet":"Ismeretlen szerző, 1612 előtt","translator":"","ref_songbook":"48/287","svg":"svg/ref48-287-001.svg"}