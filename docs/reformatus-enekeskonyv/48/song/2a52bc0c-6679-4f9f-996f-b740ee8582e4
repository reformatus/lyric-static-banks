{"uuid":"2a52bc0c-6679-4f9f-996f-b740ee8582e4","lyrics":"1. Uram, ne hallgass ily igen, Ne maradj e veszteglésben, Ne nyugodjál, ó, erős Isten! Mert dühösködő ellenségid És minden gonosz gyűlölőid Felemelték fejüket fennen.\n\n2. Kiváltképpen néped ellen Csalárd árultatásképpen Sok álnok tanácsokat lelnek, És akikre te gondot tartasz, És rejtekhelyedben oltalmazsz, Azok ellen összeesküsznek.\n\n3. Mondván: jertek, ím ezeket, Veszessük el e nemzetet, Töröljük őket el e földről; Fogyasszuk el e népet szintén, Hogy emlékezet se lehessen Az Izráel népe nevéről!\n\n9. Kergesd el forgó szeleddel, Nagy rettegéssel ijeszd el, Szélvésszel háborítsd meg őket! Ő orcájukat szégyenítsd meg, Hadd ismerjenek tégedet meg, És keressék te szent nevedet.\n\n10. Taszítsd őket nagy szégyenbe, És ejtsd be nagy félelembe! És megismerjék minden népek, Hogy te az élő egy Isten vagy, Akinek hatalma igen nagy, Akit felségesnek neveznek.","year":"1562","composer":"Genf, 1562","poet":"Béza T., 1519–1605","translator":"","ref_songbook":"48/83. zsoltár","svg":"svg/ref48-83. zsoltár-001.svg"}