{"uuid":"63c915c6-7317-4e53-9c44-04f2938eaf79","lyrics":"1. Hallgasd meg, Jézus Krisztus, Te megszomorodott S igen megkeseredett Szegény juhaidat, Hallgasd meg kegyelmesen A te szent egyházadat, Mely megnyomorodott.\n\n2. Ne hagyd, édes Jézusunk, Nyomorult népedet, Szent véreddel megváltott Kicsiny seregedet; Ne hagyjad elpusztulni A te örökségedet: A keresztyénséget.\n\n3. Kit a Sátán sokképpen Most megkörnyékezett, Sok fertelmes bűnökkel, És igen kísértget; Sok sanyarúságokkal És méreggel keserget, Szidalommal illet.\n\n4. Siess, láss azért hozzánk, Kegyelmes Istenünk, El ne vess színed elől, Szerelmes jegyesünk! Ne hagyj el minket és ne Feledkezzél el rólunk: Messze ne menj tőlünk!\n\n5. Maradj meg, Uram, vélünk, Mert beestvéledik És immáron a nap is Majdan elnyugoszik; Nagy homály és setétség Ígyen majd következik: A bűn sokasodik.\n\n6. Számtalan sok gonoszság Közöttünk megbővült, A te szent szereteted Igen meghidegült, És minden rendbéli nép Tőled elidegenült: A bűnben elmerült.\n\n7. Hallgass meg azért minket És ments meg ezektől A pokolbéli ördög Nagy dühösségétől, Minden tévelygésektől, Oktalan, hamis hittől, Kétségbeeséstől.\n\n8. El ne távozzék tőlünk A Szentlélek Isten, Légyen ő gyámolítónk A mi életünkben; Tartsa meg szent Igédnek Szerelmét mi szívünkben: Hogy legyünk kedvében.\n\n9. Úgyszintén vezéreljen Minket igazságban, Tartson meg szent nevednek Erős vallásában, És vigasztaljon minket Minden háborúságban És nyomorúságban.\n\n10. Hogy dicséretet mondjunk A te szent Atyádnak, Ővéle egyetemben Néked, mi Urunknak; Mindörökkön, örökké A Szentlélek Istennek, Mi megszentelőnknek.","year":"1521","composer":"Erfurt, 1521","poet":"Debrecen, 1590","translator":"","ref_songbook":"48/388","svg":"svg/ref48-388-001.svg"}