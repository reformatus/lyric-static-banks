{"uuid":"16aad5f8-281c-45b3-b82b-014effe56562","lyrics":"1. Lelkem hozzád kíván menni, Veled lenni, Ó, életem kővára, Mert nálad talál oltalmat, Nyugodalmat, Te lehetsz várt javára.\n\n2. Nem bízhatom érdememhez, Mert fejemhez Köttetett a gyarlóság; Ha vizsgálom testem s vérem, Megesmérem: Nincs bennem semmi jóság.\n\n3. Az Úrnak parancsolatját, Akaratját, Ó hányszor hágtam által! Hányszor volt munkám éretlen És rendetlen Erőtlenségem által!\n\n4. Ha lelkem gerjed a jóra, Majd sátora, A halandó romlott test Készségét balra fordítja, Megtompítja, Hogy légyen a jóban rest.\n\n5. Ezért gyakran azt mívelem, Ha nincs velem Az Úrnak segedelme, Miről tudom, hogy helytelen, Törvénytelen S lelkemnek veszedelme.\n\n6. Ily bűnös gyarló voltommal, Oltalommal Ügyemben nem lehetek, Tettető igazságomért Jutalmat s bért Hasztalan követelek.\n\n7. Mert ki saját erejének, Érdemének Nagyságát veti, hányja, Szükség: légyen feddhetetlen Okvetetlen, Mint a törvény kívánja.\n\n8. Tudom, hogy a kegyességnek És hűségnek Vagyon drága jutalma; De azt adja kegyelemből, Nem érdemből Az Istennek irgalma.\n\n9. Én azért ez oltalomhoz, Mint kőfalhoz Egyedül támaszkodom; Jézusomnak kegyelméhez, Érdeméhez Jó hittel ragaszkodom.\n\n10. Te pedig, ki által élek, Ó Szentlélek, Úgy igazgasd dolgomat, Hogy e jót nálam tarthassam S megmutassam Hálaadó voltomat.","composer":"","poet":"Losontzi István, 1709–1780","translator":"","ref_songbook":"48/427","svg":"svg/ref48-427-001.svg"}