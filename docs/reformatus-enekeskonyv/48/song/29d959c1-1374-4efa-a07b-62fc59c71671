{"uuid":"29d959c1-1374-4efa-a07b-62fc59c71671","lyrics":"1. Hiszek a mennybéli egy Istenben, Mindenható és kegyelmes Atyában, Mennynek és földnek teremtő Urában, Ki mindent tart hű gondviselésben.\n\n2. És az ő egyszülött szent Fiában, Jézus Krisztusban, a mi egy Urunkban, Aki a Szentlélektől fogantaték S Szűz Máriától tisztán születék.\n\n3. Szenvede Pilátusnak alatta, Felfeszíttetvén keresztre, meghala; Eltemettetvén, poklokra leszálla, Harmadnap halálból feltámada.\n\n4. Felméne mennybe, üle jobbjára A mindenható Atya Úr Istennek: Ítéletükre onnan az élőknek És holtaknak eljő bizonyára.\n\n5. Hiszek a szentelő Szentlélekben És egy keresztyén Anyaszentegyházat, Egyességét a szenteknek mindenben, És a bűnöknek megbocsánatát.\n\n6. Hiszem a testnek feltámadását És idvességgel az örök életet, Melyet az Isten híveknek megszerzett: Lelkem e hittel biztatja magát.","title":"232. Hiszek a mennybéli egy Istenben","composer":"","poet":"Ismeretlen szerző, 1612 előtt","translator":"","ref_songbook":"48/232","svg":"svg/ref48-232-001.svg"}