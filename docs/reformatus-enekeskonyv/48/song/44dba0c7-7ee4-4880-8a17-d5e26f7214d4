{"uuid":"44dba0c7-7ee4-4880-8a17-d5e26f7214d4","lyrics":"1. Áldjad, én lelkem, a dicsőség erős királyát! Őnéki mennyei karokkal együtt zengj hálát! Zúgó harang, Ének és orgonahang, Mind az ő szent nevét áldják!\n\n2. Áldjad Őt, mert az Úr mindent oly szépen intézett! Sasszárnyon hordozott, vezérelt, bajodban védett. Nagy irgalmát Naponként tölti ki rád: Áldását mindenben érzed.\n\n3. Áldjad Őt, mert csodaképpen megalkotott téged, Elkísér utadon, tőle van testi épséged. Sok baj között Erőd volt és örömöd: Szárnyával takarva védett.\n\n4. Áldjad Őt, mert az Úr megáldja minden munkádat, Hűsége, mint az ég harmatja, bőven rád árad. Lásd: mit tehet Jóságos Lelke veled, És hited tőle mit várhat.\n\n5. Áldjad az Úr nevét, Őt áldja minden énbennem! Őt áldjad, lelkem, és Róla tégy hitvallást, nyelvem! El ne feledd: Napfényed Ő teneked! Őt áldjad örökké! Ámen.","title":"264. Áldjad, én lelkem, a dicsőség erős királyát","composer":"Stralsund, 1665","poet":"Neander Joachim (1650–1680) a Zsolt 103,1-2 alapján. F.: Csomasz Tóth Kálmán","translator":"","ref_songbook":"48/264","svg":"svg/ref48-264-001.svg"}