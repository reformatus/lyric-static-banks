{"uuid":"af589617-6fba-4640-8e47-606049cd0014","lyrics":"1. Mi Atyánk, ó, kegyes Isten, Ki vagy a magas mennyekben: Szenteltessék neved szívvel; A te országod jöjjön el; Te akaratod meglégyen Ez földön, miképpen mennyben.\n\n2. Mindennapi kenyerünket Add meg, bocsásd meg vétkünket,  Amint mi is megbocsátunk Azoknak, kiktől bántattunk; És ne vígy a kísértetbe, De szabadíts gonosz ellen.\n\n3. Mert tied, Uram, az ország, Tied minden hatalmasság, Megadhatsz azért minékünk Mindent, amit tőled kérünk; Tied a dicsőség, Ámen. Most és örökké úgy légyen.","title":"484. Mi Atyánk, ó, kegyes Isten","composer":"","poet":"Oppenheimi zsoltárfüggelék, 1612. F.: Szenczi Molnár Albert","translator":"","ref_songbook":"48/484","svg":"svg/ref48-484-001.svg"}