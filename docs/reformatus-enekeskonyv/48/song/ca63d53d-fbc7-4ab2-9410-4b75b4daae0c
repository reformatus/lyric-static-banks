{"uuid":"ca63d53d-fbc7-4ab2-9410-4b75b4daae0c","lyrics":"1. Ó, népeknek Megváltója. Jövel, szűznek szent Magzatja. Mert mind ez világ csudálja: Istennek szűztől lesz fia.\n\n2. Atyától lőn kijövése, És ahhoz lesz megtérése; Pokolig lőn leszállása, De felmégyen mennyországra.\n\n3. Ki Atyával vagy egyenlő, Testben légy nagy győzedelmű; Te isteni nagy erődből Ments meg erőtlenségünktől.\n\n4. A te jászlad immár fénylik, Az éj megvilágosodik; Homály, setétség távozzék, A hitnek világa fényljék.\n\n5. Dicsőség légyen Atyának És egyetlen egy Fiának Szentlélekkel egyetemben Most és mindörökké, Ámen.","title":"302. Ó, népeknek megváltója","composer":"Középkori himnusz dallam","poet":"Ambrosius milánói püspök (340–397) himnusza","translator":"","ref_songbook":"48/302","svg":"svg/ref48-302-001.svg"}