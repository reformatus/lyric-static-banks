{"uuid":"fc5d6435-f2d1-4b73-b7fa-a069cfdc4dae","lyrics":"1. Erős vár a mi Istenünk, Jó fegyverünk és pajzsunk, Ha ő velünk, ki ellenünk, Az Úr a mi oltalmunk. Az ős ellenség Most is üldöz még, Nagy a serege, Csalárdság fegyvere, Nincs ilyen több a földön.\n\n2. Erőnk magában mit sem ér, Mi csakhamar elesnénk, De küzd értünk a hős vezér, Kit Isten rendelt mellénk. Kérdezed, ki az? Jézus Krisztus az, Isten szent Fia, Az ég és föld Ura, Ő a mi diadalmunk.\n\n3. E világ minden ördöge Ha elnyelni akarna, Minket meg nem rémítene, Mi rajtunk nincs hatalma. E világ Ura Gyúljon bosszúra: Nincs ereje már, Reá ítélet vár: Az Ige porba dönti.\n\n4. Az Ige kőszálként megáll, Megszégyenül, ki bántja; Velünk az Úr táborba száll, Szentlelkét ránk bocsátja. Kincset, életet, Hitvest, gyermeket Mind elvehetik, Mit ér ez ő nekik? Miénk a menny örökre.","title":"390. Erős vár a mi Istenünk!","composer":"Luther M. (?) Wittenberg, 1529","poet":"Luther Márton, 1483–1546","translator":"","ref_songbook":"48/390","svg":"svg/ref48-390-001.svg"}