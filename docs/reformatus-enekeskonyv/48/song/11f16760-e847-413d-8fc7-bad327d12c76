{"uuid":"11f16760-e847-413d-8fc7-bad327d12c76","lyrics":"1. Jaj, mely hamar múlik világ dicsősége, Hirtelen változik minden ékessége, Távozik szépsége!\n\n2. Mint a füst és árnyék, csak olyan életed, Hirtelen elmúlik, észre sem veheted, Mint lesz enyészeted.\n\n3. Mint a szép virágok tavasszal újulnak, Ékes nyílásukkal fénylenek, vidulnak, De hamar elmúlnak:\n\n4. Ifjak rettegjetek, vének megtérjetek: Ím rajtatok a sor, azért készüljetek, Mert el kell mennetek.\n\n5. Ez úttól kincs, jószág senkit meg nem menthet, Egyedüli mentség csak Jézusod lehet, Ki velünk jót tehet.\n\n6. Ő a testi halált életre fordítja, A hívő léleknek szennyét letisztítja, Végre boldogítja.\n\n7. Mi is végóránkon hogy erre juthassunk, Tiszta kegyességet Istenhez mutassunk: Így lesz boldog sorsunk.\n\n8. Kiki életében azért elkészítse Testét a férgeknek, lelkét az Istennek Örök dicsőségre.","year":"1791","composer":"Debrecen, 1791","poet":"Debreceni Halottaskönyv, 1791","translator":"","ref_songbook":"48/404","svg":"svg/ref48-404-001.svg"}