{"uuid":"00178dd3-5dc7-4230-acb3-bd8e67d28435","lyrics":"1. Mint Isten akarja, legyen, Szent az ő végezése. Kész segítségükre megyen, Kik benne bíznak végre. Ínségekből, Kegyelméből Megsegít, sújt mértékkel: Ki benne bízik, nem esik Szégyenbe, és nem vész el.\n\n2. Az Úr vígságom s reményem, Bizodalmam s életem, Mint akarja, mind úgy légyen, Megnyugszik abban hitem. Igaz szava: Hajam szála Nála számba vétetett, Vigyáz, őriz, sem tűz, sem víz Nékem hát kárt nem tehet.\n\n3. Azért bízvást e világból, Amint az Úrnak tetszik, Elmégyek akaratjából: Mindenkor jómra válik. Néki adom És ajánlom Végső órán lelkemet, Bűnön, poklon és halálon Jézus vett győzedelmet.\n\n4. Uram, még ez egyre kérlek, Ne tagadd ezt meg tőlem: Ha ostromol gonosz lélek, Ó, ne hagyj megcsüggednem! Segélj engem, Én Istenem, Neved dicsőségére, Ki ezt hiszi, az megnyeri, Áment hát mondok erre.","composer":"de Sermisy, Cl. 1529. (Antwerpen, 1540.)","poet":"Zengedező Mennyei Kar","translator":"","ref_songbook":"48/271","svg":"svg/ref48-271-001.svg"}