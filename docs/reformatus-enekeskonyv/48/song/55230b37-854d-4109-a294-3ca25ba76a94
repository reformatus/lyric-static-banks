{"uuid":"55230b37-854d-4109-a294-3ca25ba76a94","lyrics":"1. Idvességünk, váltságunk, Jézus! hozzád kiáltunk; Midőn a kegyelem asztalához lépünk: Jövel, maradj mivélünk!\n\n2. Nagy volt szüleink bűne, De Atyád könyörüle; És az örök halál tüzéből megváltott Engesztelő halálod.\n\n3. Ez a terített asztal Bűneinkben vigasztal: Hogy könyörülsz rajtunk s kegyelmed velünk lesz, Ha bízunk érdemedhez.\n\n4. Szent testednek jegyei Annak itt a jelei: Hogy csak az igazán megtérő találhat Idvességet tenálad.\n\n5. Vérednek kiömlése Bűneink eltörlése; Emlékeztess, midőn ajkunk a bort issza: Légyen éltünk szent s tiszta!\n\n6. Jézus! a te véred szent! Légyen szívünk bűntől ment; Mert örök életet veled az remélhet, Ki megveti a vétket.\n\n7. Szent törvényed fáklyája Világoljon pályánkra! Mert e földi úton, tudjuk, el nem téved, Ki híven követ téged.\n\n8. Fogjad azért kezünket, S magad vezérelj minket; Mert a te utadon Istenünkhöz vezet A hit, remény, szeretet.\n\n9. Ha szemeink meglátnak Jobbján te szent Atyádnak: Ott a Szentlélekkel örök egyességben Üdvözíts majd az égben!","title":"442. Idvességünk, váltságunk","composer":"","poet":"Tompa Mihály, 1817–1868","translator":"","ref_songbook":"48/442","svg":"svg/ref48-442-001.svg"}