{"uuid":"b1e363b4-f459-4a00-806b-939975f90df1","lyrics":"1. Ím, nagy Isten, most előtted szívem kitárom, Menedékem nincs sehol e földi határon; Ha te nem jössz bánatomhoz bíztató szóval, Italom könny, a kenyerem keserű sóhaj.\n\n2. Ha a világ nem tudná is számos bűnömet, Te előled elrejtenem semmit sem lehet; Látja Lelked minden bűnöm, melynek átka sújt: Vedd le rólam, ó, Úr Isten, vedd le ezt a súlyt!\n\n3. Jézusomra föltekintek a kereszt alatt, Nincs szívemnek nyugodalma vétkeim miatt; Ó, ne büntesd, Uram, azt, kit megtört a bánat: Szálljon reám irgalmadból béke, bocsánat!\n\n4. Szent Fiadért, ki engemet vérén megváltott, Hallgass meg, ha bűnbánattal hozzád kiáltok! Vígaszoddal térj kegyesen beteg szívemhez, Hozzád térő gyermekednek, Atyám, kegyelmezz!","composer":"Kálmán Farkas, 1838–1906","poet":"Szász Béla, 1840–1898","translator":"","ref_songbook":"48/345","svg":"svg/ref48-345-001.svg"}