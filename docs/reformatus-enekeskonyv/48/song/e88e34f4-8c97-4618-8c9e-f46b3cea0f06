{"uuid":"e88e34f4-8c97-4618-8c9e-f46b3cea0f06","lyrics":"1. A bolond így szól az ő szívében: „Nincs Isten”, azért nagy gonoszságban él; Utálatos bűnt teszen, semmit nem fél. Ez egész földön aki jót tegyen, Senki nincsen.\n\n2. Az Úr az égből alátekinte E földön az emberek fiaira, Hogy meglássa, ha kinek esze volna, Ha valaki az Istent keresné És tisztelné.\n\n3. De azt jól látja dicsőségében, Hogy a jó útról eltértek mindenek, Mindnyájan fertelmes bűnben hevernek; Aki az Istent tisztelné híven, Csak egy sincsen.\n\n4. De a hamisak meg nem gondolják, Hogy népemet, mint kenyeret, megészik; Meg nem térnek, sőt magukat elhiszik. Segítségül az Istent nem hívják, Sem uralják.\n\n5. Azért erősen majd megrémülnek, Midőn eszükbe veszik, hogy az Isten Az ő híveit megtartja kegyesen; Mert ő mellé áll a jó nemzetnek, Mint híveknek.\n\n6. De néktek semmi gondotok erre, Hanem ti csak csúfoljátok a szegényt, Aki tiszta szívből féli az Istent, És csak őtet hívja segítségre És mentségre.\n\n7. A Sionról vajon ki jövend el, Ki a szent Izráelt megszabadítja? Ha Isten fogságból népét kihozza, Örvend a Jákób és az Izráel Teljes szívvel.","title":"14. zsoltár. A bolond így szól az ő szívében","composer":"Bourgeois L., Genf, 1542","poet":"Marot K., 1496–1544","translator":"","ref_songbook":"48/14. zsoltár","svg":"svg/ref48-14. zsoltár-001.svg"}