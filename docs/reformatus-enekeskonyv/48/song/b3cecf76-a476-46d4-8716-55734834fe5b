{"uuid":"b3cecf76-a476-46d4-8716-55734834fe5b","lyrics":"1. Örvend mi szívünk, Mikor ezt halljuk: A templomba mégyünk, Hol Úr Istennek Szent Igéjét halljuk.\n\n2. Megállunk hittel, Örök Úr Isten, A te templomodban, És tiszta szívvel Dicsérünk mi téged.\n\n3. Áldd meg, Úr Isten, A te népedet, Kik téged szeretnek, Tartsd meg közöttünk A gyülekezetet.\n\n4. Légyen békesség, Felséges Isten, Anyaszentegyházban, Oltalmazz minket Minden háborúnkban.\n\n5. Dicséret neked, Atya Úr Isten, A te szent Fiaddal, És Szentlélekkel, Mi vigasztalónkkal!","year":"1774","composer":"Debrecen, 1774","poet":"Szegedi Gergely, 1569 előtt a 122. zsoltár alapján","translator":"","ref_songbook":"48/163","svg":"svg/ref48-163-001.svg"}