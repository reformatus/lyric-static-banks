{"uuid":"b8a20faf-31c3-4c87-b21b-dad888b362b8","lyrics":"1. Ó, irgalmas Isten, Én könyörgésemben Füledet hozzám hajtsad; Ó, igen jó Isten, Minden szükségemben Áldásod szaporítsad.\n\n2. Ó, hatalmas Isten, Keserűségemben Szívemet vidámítsad; Ó, nagy és szent Isten, Minden félelmemben Elmémet bátorítsad.\n\n3. Ó, örök Úr Isten, A veszedelmekben Segedelmedet nyújtsad; Ó, igaz Úr Isten, Kételkedésemben Hitemet gyámolítsad.\n\n4. Ó, áldott Úr Isten: Rossz testiségemben Lelkem hozzád hódítsad; Ó, erős Úr Isten, A világ fényében Szemem világosítsad.\n\n5. Ó, teremtő Isten, A kísértetekben A Sátánt elfordítsad; Ó, megváltó Isten, Sok vétkezésimben Irgalmad bizonyítsad.\n\n6. Ó, szentelő Isten, Erőtlenségimben Kegyelmedet újítsad; Ó, kegyelmes Isten, Éltemnek végében Lelkemet boldogítsad.","title":"478. Ó, irgalmas Isten, én könyörgésemben","composer":"Strasbourg, 1539","poet":"Ráday Pál, 1677–1733","translator":"","ref_songbook":"48/478","svg":"svg/ref48-478-001.svg"}