{"uuid":"115656a9-38f8-41f5-898f-ab8ca16f821f","lyrics":"1. Várván vártam a felséges Urat, És íme, hozzám fordula, Kegyelmesen meghallgata, És rajtam megmutatá jó voltát. Kivőn a mély veremből, És a sáros fertőből, És én lábaimat Szép egyenes kőre Elfelhelyeztette, Vezérlvén utamat.\n\n2. Ada én számba új énekeket Istenünk dicséretire, Hogy akik hallgatnak erre, Higgyék és féljék ő Istenüket. Boldog, aki az Úrban Bízik, szemét elhajtván A kevély népektül, Kiknek minden dolgok Hazugságra hajlók: Tőlük távol kerül.\n\n3. Csudatételidnek sok ő száma, És nagy bölcs gondolatidnak, Hozzánk való jóvoltodnak Sokságát senki meg nem mondhatja. Ha elkezdem számlálni, Nem tudom kimondani, Mert te nem kívántad A sok áldozatot, De hogy fogadjak szót, Fülemet alkottad.\n\n4. Égő áldozat nincsen kedvedben, A bűnért valók sem kellők. Akkor mondom: ím, eljövök, Rólam írás van a törvénykönyvben: Hogy akaratod tegyem, Én kegyelmes Istenem! A te törvényedben Gyönyörködik lelkem És örvendez szívem A te szent igédben.\n\n5. Nagy sok népeknek seregeiben Te igazságod hirdettem. Meg nem tartóztattam nyelvem; Jól tudod, hogy én minden időben Jóvoltod magasztaltam, Soha el nem hallgattam Te idvességedet: Hűséggel hirdettem, Mindennek beszéltem Nagy kegyességedet.\n\n6. Uram, én tőlem irgalmasságod Ne vond meg, tarts meg kegyesen, És igazságod őrizzen: Számtalan gonosz reám áradott! Sok nyavalya körülvett, Nagy sok ínség reám jött, Melynek nincsen száma, Mint hajam szálinak, Mik fejemen vannak; Szívem is elhagya.\n\n8. Már tebenned mind örvendezzenek, Akik keresnek tégedet, Kívánják idvességedet, Mondván: dicsőség légyen Istennek! Noha én szegény vagyok, És én szükségim nagyok, De rám gondot visel Az Úr, én megtartóm, Jövel, szabadítóm, Úr Isten, ne késsél!","title":"40. zsoltár. Várván vártam a felséges Urat","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/40. zsoltár","svg":"svg/ref48-40. zsoltár-001.svg"}