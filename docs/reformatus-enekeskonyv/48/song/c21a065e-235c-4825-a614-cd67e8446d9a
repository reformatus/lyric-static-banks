{"uuid":"c21a065e-235c-4825-a614-cd67e8446d9a","lyrics":"1. Áldott légy, örök Úr Isten, Ki vagy foghatatlan felségben, A mennyei nagy dicsőségben, Angyaloknak nagy örömökben És dícséretökben.\n\n2. Áldott légy, szentséges Atyánk, Ki kegyesen tekintél reánk, Bár mi halálra méltók valánk, Mert vétkezett mi első atyánk, Kitől mind származánk.\n\n3. Tőled azért el nem vetél, De minket oly igen szeretél, Hogy szent Fiadnak nem kedvezél, E világra kit értünk küldél, Kivel hozzád szerzél.\n\n4. Könyörülj mi rajtunk, kérünk, Szent igédet adjad értenünk, Honnan téged megismerhessünk, Hogy örökké Véled élhessünk, És örvendezhessünk.\n\n5. Áldott légy, Úr Jézus Krisztus, És mi egyetlenegy Megváltónk, Mi életünk és közbenjárónk, Szent Atyád előtt egy szószólónk És egy bizodalmunk!\n\n6. Tekints meg, édes Mesterünk, Ne hagyj bűnünk miatt elvesznünk; Szent hitedet erősítsd bennünk, Mindenben néked engedhessünk És benned bízhassunk.\n\n7. Mert mi csak te tőled függünk, Azért csak tenéked könyörgünk, Hogy életünkben légy mivelünk, És csak te tőled Viseltessünk, El ne tévelyedjünk:\n\n8. Adj igaz fejedelmeket És keresztyén, bölcs tanítókat, Kik hirdessék akaratodat És hozzánk való jó kedvedet, Irgalmasságodat.\n\n9. Áldott légy, Szentlélek Isten, Ki AtyaFiúval vagy Isten Egy természetben s dicséretben, Egy akaratban és szentségben És egy dicsőségben.\n\n10. Áldott légy, árváknak atyja, Özvegyeknek kegyes bírája, Tévelygőknek igazgatója, Szomorú szívek biztatója És vigasztalója!\n\n11. Bátoríts minket hitünkben, Adj szeretetet mi szívünkben, Tarts meg mindvégiglen ezekben, Hogy halálunknak idejében Ne essünk kétségben.\n\n12. De mehessünk az életre, Hol Atya Istennek felsége És a Fiúnak dicsősége Láttatik véled egyetembe’ Örökkönörökre.","year":"1666","title":"244. Áldott légy, örök Úr Isten","composer":"Kolozsvár, 1751","poet":"Várad, 1666","translator":"","ref_songbook":"48/244","svg":"svg/ref48-244-001.svg"}