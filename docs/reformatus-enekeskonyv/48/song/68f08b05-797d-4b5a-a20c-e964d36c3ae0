{"uuid":"68f08b05-797d-4b5a-a20c-e964d36c3ae0","lyrics":"1. Uram, majd egyszer feltámadnak, Kik a sírhalmokban szunnyadnak, Áldott kezed tágas tért nyitott, Hol a sírdomb húzott kárpitot, Jő majd a boldog kikelet, Elűzi a hosszú telet.\n\n2. Boldog, aki nyugszik sírjában A Megváltó szent oltalmában; Bár rágja testét féregsereg, A rög közt is élte szendereg; S jő majd a boldog kikelet: A Góel áll sírja felett.\n\n3. Áldott légy hát, holtak országa, Az Istennek nagy majorsága; Megfogjuk azt élő hitünkkel, Hogy a halálban nem veszünk el: Jő majd a boldog kikelet, Ha kinyugosszuk a telet.\n\n4. Jézus, ki isteni erővel Megvívtál a gyász temetővel, S feltámadtaknak vagy zsengéje, Kössön hozzád szád szent igéje; Téged követvén, úgy éljünk, Hogy sírunktól mi se féljünk.","year":"1841","title":"418. Uram, majd egyszer feltámadnak","composer":"","poet":"Pápai Halottaskönyv, 1841","translator":"","ref_songbook":"48/418","svg":"svg/ref48-418-001.svg"}