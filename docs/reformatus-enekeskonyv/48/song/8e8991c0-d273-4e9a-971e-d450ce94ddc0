{"uuid":"8e8991c0-d273-4e9a-971e-d450ce94ddc0","lyrics":"1. Én Istenem! Sok nagy bűnöm Lelkemet szorongatják; Itten nincsen, Ki segítsen, Hát kihez folyamodjam?\n\n2. E világon Minden úton Akármerre indulok: Súlyos terhem, Betegségem Ki elvegye, nem látok.\n\n3. Hozzád térek, Végy be, kérlek, Jó Atyám, s haragodban Meg ne büntess, Légy kegyelmes Hozzám te szent Fiadban.\n\n4. Ha terhelnem, Kell szenvednem Az igaz ítélettől: Bár itt büntess, Csak ott kedvezz: Ne vesszek el örökűl.\n\n5. Ha kereszted Reám veted, Adj engedelmes szívet, Hogy tűréssel És reménnyel Várjam üdvösségemet!\n\n6. Nyújtsd kegyelmed És Szentlelked, Hogy engem vezéreljen; Bűn, ellenség S hitetlenség Kárhozatra ne vigyen!\n\n7. Mint kis madár, Ha szélvész jár Az égi csattogásban, Rejtez fákban És odúkban, Hol megmaradhat bátran:\n\n8. Így a bűnök, Halál s ördög Engemet ha rettentnek: Rejtekhelye Vagy, reménye, Ó, Krisztus, én lelkemnek.\n\n9. Sebeidben Rejts el engem, Hol bízvást megmaradok; Bár kínt valljak, Vagy meghaljak, Jól tudom: hozzád jutok.\n\n10. Te énnékem Ellenségem Haláloddal meggyőzted, Boldog helyem, Idvességem A mennyben megszerezted.\n\n11. Áldott Isten Egy felségben, Tebenned szívem örül, Mert te szavad Áll s megmarad: Aki hiszen, idvezül.","title":"206. Én Istenem! Sok nagy bűnöm","composer":"Énekelhető a 267. dicséret dallamára is. Kolozsvár, 1744","poet":"Rutilius Márton (1550-1618) után","translator":"","ref_songbook":"48/206","svg":"svg/ref48-206-001.svg"}