{"uuid":"726d6739-92b9-4d56-9162-a1756bdf4bb0","lyrics":"1. Nem sokáig tart már földi bujdosásom, Atyám hajlékában lesz örök lakásom; A megfáradottnak jó lesz ott pihenni, Küzdelmei után nyugalomra lelni.\n\n2. Repülj hát én lelkem, repülj bontott szárnnyal: Vár az örök élet a nagy boldogsággal; Nincsen elegyítve az szomorúsággal, Zeng az örömének angyalok karával.\n\n3. Szerelmes Jézusom, egeknek Királya! Majd ha üt éltemnek utolsó órája, Nyugtassad békében a sírban testemet, Irgalmadból add meg várt üdvösségemet!","title":"411. Nem sokáig tart már földi bujdosásom","composer":"","poet":"Borkó Julianna, 1869–1947","translator":"","ref_songbook":"48/411","svg":"svg/ref48-411-001.svg"}