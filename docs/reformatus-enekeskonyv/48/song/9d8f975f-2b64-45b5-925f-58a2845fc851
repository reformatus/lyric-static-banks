{"uuid":"9d8f975f-2b64-45b5-925f-58a2845fc851","lyrics":"1. Ki hívta az éjszakát elő, Hogy megnyugodjatok, Ti, a napnak terhét viselő Testek és állatok? Ki fordította fényességre Az éjnek homályát? Ki hozta fel napját az égre, Hogy fusson új pályát?\n\n2. Te vagy az, ó mindenek Atyja, Mert a te kezednek, Mely az ég seregit forgatja, Nap és hold engednek. Téged hát imádni nem késünk És mihelyt hajnallik, Dícséretmondó éneklésünk Buzgó szava hallik.\n\n3. Bézártuk volt, mikor aludtunk, Érzékenységinket; Mi magunkról semmit se tudtunk, De te tudtál minket. Ha felénk kár, vagy veszedelem Közelítni akart, A tenálad lakó kegyelem Oltalma betakart.\n\n4. A te erőd, ó Mindenható; Légyen nekünk ma is Minden életünk háborgató Gonosz ellen paizs! Légy segítőnk, ha munkálkodunk S igazán keresünk; Vigasztalónk, ha szomorkodunk, Atyánk, ha elesünk.\n\n5. Adjad, hogy tartsuk fődolgunknak Szent nevedet félni, Hasznáért felebarátunknak Semmink sem kímélni. És szívünk szerint elfelejtsük, Ha megbánt valaki; A másoktól vett jót ne ejtsük Elménkből soha ki!","composer":"","poet":"Lengyel József, 1770–1822","translator":"","ref_songbook":"48/498","svg":"svg/ref48-498-001.svg"}