{"uuid":"f514eac6-f9f4-40d3-8ef2-554b4ecddd80","lyrics":"1. Hatalmas Isten, könyörgünk Szent Felségedhez kiáltunk. Mert igen megnyomorodtunk, Fejünket nincsen már kihez hajtanunk.\n\n2. Irgalmas Isten, hallgass meg, Bűnünket nékünk bocsásd meg, A te hitedet építsd meg És Szentlelkeddel, kérünk, vigasztalj meg!\n\n3. Jertek énhozzám, bűnösök, Fiaim nékem legyetek, Mert én is Atyátok lészek, Ha bűnötökből énhozzám megtértek!\n\n4. Értsük meg hát ő mondását, Ismerjük meg bűneinket, Kövessük meg Istenünket, Így megmenthetjük ördögtől lelkünket.\n\n5. Hagyjuk el a nagy vakságot, És kérjünk világosságot, Mert ő gyűlöl hamisságot És csak szereti az egy igazságot.\n\n6. Nincs igaz más, mint a Krisztus, Mert igazság ő beszéde; Maradjunk azért ezekben, Ne kételkedjünk Isten beszédében.\n\n7. Dícsérjük az Atya Istent, Magasztaljuk Fiú Istent; Vélek a Szentlélek Istent, Három személyben csak egy bizony Istent!","title":"456. Hatalmas Isten, könyörgünk","composer":"Kolozsvár, 1751","poet":"Névtelen szerzőtől, XVII. század","translator":"","ref_songbook":"48/456","svg":"svg/ref48-456-001.svg"}