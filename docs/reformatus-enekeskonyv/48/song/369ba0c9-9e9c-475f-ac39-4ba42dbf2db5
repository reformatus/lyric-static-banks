{"uuid":"369ba0c9-9e9c-475f-ac39-4ba42dbf2db5","lyrics":"1. Tökéletes volt minden tekintetben, Mind amit, Uram, teremtél kezdetben. Az ember testét te alkotád szépen, És lelkét épen.\n\n2. Tenmagad képét adtad ő reája, Szent ártatlanság volt ékes ruhája, Bölcscsé is tetted, hogy téged ismerne S élvén dícsérne.\n\n3. Első szüleink de félre térének, A kísértőnek mikor engedének, Már mi mindnyájan, kik tőlük eredtünk, Bűnben születtünk.\n\n4. Tagjaink mind, és bennünk minden részek Restek a jóra, a gonoszra készek, Nincs erőnk s a jót, noha jónak hisszük, Véghez nem visszük.\n\n5. Fertőbe estünk, Uram végy ki onnan, Szülvén minket Szentlelkeddel újonnan; Újítsd meg rajtunk, hogy legyünk te néped, Isteni képed.","title":"209. Tökéletes volt minden tekintetben","composer":"Debrecen, 1774","poet":"Lengyel József, 1770–1822","translator":"","ref_songbook":"48/209","svg":"svg/ref48-209-001.svg"}