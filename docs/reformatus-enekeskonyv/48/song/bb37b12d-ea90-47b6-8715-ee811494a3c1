{"uuid":"bb37b12d-ea90-47b6-8715-ee811494a3c1","lyrics":"1. A nap immár elenyészett, Az ég besötétedik, Nyugvóra vált a természet, És minden csendesedik; Engemet is az álom Megújít, feltalálom Fáradt testemnek nyugvását, Elmémnek megvidulását.\n\n2. Míg hát fejem lehajtanám A szükséges álomra, Gondjaim elbocsátanám, Menvén nyugodalomra: Gondviselőm, táplálóm! Jóságodat hálálom; Aki ma is úgy szerettél, Hogy sok jóban részeltettél.\n\n3. Adtál erőt, tehetséget, Adtál ösztönt a jóra, De vajon bennem készséget Találte minden óra? Magam is jól érezem, Hogy sokra nem érkezem, A lélek kész, ámde a test Sokszor tehetetlen és rest.\n\n4. Kegyelmednek köszönhetem E nagy ajándékot is, Hogy a jóra érezhetem Már csak a szándékot is. Amit azért kezdettél, Bennem felélesztettél, Kérlek, hogy félbe ne hagyjad, Sőt gyarapodását adjad.\n\n5. Bocsássad meg hibáimat, Melyeket ma ejtettem, Szaporítsad javaimat, Melyeket tőled vettem. Engedjed, hogy halálom, Melynek a csendes álom Kiábrázoló példája: Légyen idvesség órája.","title":"504. A nap immár elenyészett","composer":"","poet":"Dr. Szentgyörgyi József orvos, 1765–1832","translator":"","ref_songbook":"48/504","svg":"svg/ref48-504-001.svg"}