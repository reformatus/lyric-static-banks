{"uuid":"b3c60ad4-3adf-48bc-80ac-9b542194b2e9","lyrics":"1. Siess, keresztyén, lelki jót hallani, Régi törvényből harcolni tanulni, Az igaz hit mellett mint kell bajt vívni, Krisztusban bízni.\n\n2. Mert nem hiába ezt az ó törvénybe, Próféták írták Biblia könyvébe; Szép tanulság ez most az új törvénybe', Mi eleinkbe'.\n\n3. Jól tudja földön ezt minden keresztyén: Nem csak fegyverrel oltalmaz az Isten. Ezt minden népnek tudására adom: Istenünk vagyon!\n\n4. Fejedelemség vagyon csak Istenben, Minden hatalom vagyon ő kezében; Kiket ő akar, föld kerekségében: Emeli égben.\n\n5. Ne ess kétségbe ő nagy jóvoltában, Az igaz hitben erős légy magadban, Mint Dávid, úgy jársz párviadalodban, Hitvallásodban.\n\n6. Dávidot Isten hagyá királyságban, Ő ellenségit veté gyalázatban. Dicsérjük Istent nagy hálaadásban, Énekmondásban.","title":"161. Siess, keresztyén, lelki jót hallani","composer":"Tinódi Lantos Sebestyén (1549)","poet":"Tinódi Lantos Sebestyén († 1556) nyomán","translator":"","ref_songbook":"48/161","svg":"svg/ref48-161-001.svg"}