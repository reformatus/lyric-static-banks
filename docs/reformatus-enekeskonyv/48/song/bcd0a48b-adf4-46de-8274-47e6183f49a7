{"uuid":"bcd0a48b-adf4-46de-8274-47e6183f49a7","lyrics":"1. Mi kegyes Atyánk, kit vallunk hitünkben: Úgy segítségül ily nagy szükségünkben, Építs meg minket mi természetünkben, Ki vagy mennyekben.\n\n2. A te szent neved szenteltessék köztünk, Ne uralkodjék hamisság mibennünk; A te szent Igéd hirdettessék köztünk, Hogy el ne vesszünk.\n\n3. Jöjjön miközénk a te szent országod, Csak te bírj minket, bűnös fiaidat; Ismerhessük meg a te szent Fiadat, Krisztus Urunkat.\n\n4. Ne légyen bennünk ördögnek országa, Ne bírjon minket a bűnnek soksága; Szálljon mi közénk hitnek igazsága, Megtisztulása.\n\n5. Természetünket ne hagyjad követnünk; Akaratodat építsed mi bennünk, Hogy mindenekben tenéked engedjünk: Ne hagyj elesnünk!\n\n6. Mi kenyerünket mindennap megadjad, Dolgunkban áldást, csendes nyugodalmat; És mindenekben testünket tápláljad És oltalmazzad.\n\n7. Megbocsásd nékünk gonosz bűneinket, Álnokságinkat, hitetlenséginket: Végy ki közülünk minden irigységet, És gyűlölséget.\n\n8. És ne vígy minket gonosz kísértetbe', Ne hagyj elvesznünk a mi bűneinkbe'; Oltalmazz minket, ne essünk kétségbe, Ördög kezébe.\n\n9. Szabadítsál meg minket a gonosztól, Bűntől, ördögtől, minden álnokságtól, Ellenséginktől, hirtelen haláltól, És kárhozattól.\n\n10. Dicsőség néked mennyben, örök Isten! Ki mihozzánk vagy engedelmességben: Hallgass meg minket e könyörgésünkben, Áldj meg hitünkben!","composer":"","poet":"Várad, 1566","translator":"","ref_songbook":"48/482","svg":"svg/ref48-482-001.svg"}