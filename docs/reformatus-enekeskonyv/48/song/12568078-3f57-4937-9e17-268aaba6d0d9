{"uuid":"12568078-3f57-4937-9e17-268aaba6d0d9","lyrics":"1. Úr Isten, légy most mivelünk, Mert sokan támadtanak ellenünk, Nincsen kihez a mi fejünket Szükségünkben hajtanunk.\n\n2. Reménységünk, bizodalmunk, Mindenkor te voltál mi oltalmunk: Azért most is te Felségednek Bátorsággal könyörgünk.\n\n3. A te szent Fiadért kérünk: Légy nékünk paizsunk és oltalmunk, Félelmünkben szárnyaid alatt Megmaradni hogy tudjunk.\n\n4. Meggyűlölt az Isten minket, Azt mondják: nem szeretsz, Uram, minket, Bűneinkért nagy haragodból Akarsz verni most minket.\n\n5. Ezt mi mind megérdemeljük, Vétkünket ha mind előszámoljuk; A bűn ellen nagy haragodat Akarod, hogy ismerjük.\n\n6. Könyörülj immár mirajtunk, Lelkünkben kik reád támaszkodunk, Szabadíts meg: ellenséginknek Kezébe hogy ne jussunk!\n\n7. Nagy hatalmadat hirdetjük, Ezért jóvoltodat dicsőítjük, Szent nevedet mindenek előtt Nagy felszóval dicsérjük.\n\n8. Kíméletlen sokszor vertél, De hamar ismétlen hozzánk tértél, Hogy lelkünkben inkább tisztuljunk: Tűzbe azért vetettél.\n\n9. Örökké, lám, el nem hagytál, A te Szentlelkeddel vigasztaltál; Most se hagyj el, kegyelmes Atyánk, Ha fiaddá fogadtál.\n\n10. Mikoron megmenekedünk, Melyet már bizonnyal mi reménylünk, Dicséretet és nagy hál'adást Mi tenéked éneklünk.","year":"1778","composer":"Debrecen, 1778","poet":"Szegedi Gergely éneke, 1569 előtt","translator":"","ref_songbook":"48/387","svg":"svg/ref48-387-001.svg"}