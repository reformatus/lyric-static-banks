{"uuid":"59050197-13da-4a1b-b5ca-444a7065fea5","lyrics":"1. Királyi zászlók lobognak, Fénylik titka keresztfának; Az élet ottan halni tért, Holtával nyervén drága bért.\n\n2. Átverve szeggel tagjai, És kinyújtva szent karjai; Idvességünknek ára lett, Bűnünkért ő tett eleget.\n\n3. Dávidnak bétölt írása, Minden népeknek mondása: Isten, kit felfeszítetek, Úr lesz e fán felettetek.\n\n4. Légy áldott, oltár s áldozat, Mellyel Krisztusunk áldozott: Holton az élet elesett, S holtával adott életet.\n\n5. Élő kútfő, Szentháromság! Téged áldunk, legfőbb Jóság! Kérünk: a kereszt győzelmét, Közöljed vélünk érdemét!","title":"344. Királyi zászlók lobognak","composer":"Énekelhető a 134. zsoltár dallamára is. Középkori himnuszdallamból","poet":"„Vexilla regis prodeunt”. Venantius Fortunatus poitiers-i püspök (530–609) latin himnuszából","translator":"","ref_songbook":"48/344","svg":"svg/ref48-344-001.svg"}