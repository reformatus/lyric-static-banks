{"uuid":"4664e3c3-a7dd-42d2-9a85-75a85aea4f6d","lyrics":"1. Szívem szerint kívánom Utolsó órámat, Mert nyomorúság, bánat Emészti napomat. Megválni kész vagyok már Várván én jussomat, Melyet Jézus megszerzett, Mint fő jutalmamat.\n\n2. A bűntől és haláltól Megváltál engemet, Ó Jézus, véred árán Megszerzéd üdvömet. Nem rettent már halálom, Sem semmi félelem; Nyugalmamat tebenned, Megváltóm, meglelem.\n\n3. A kedvére élőnek Keserű a halál, De én várom nyugodtan, Ha jő, készen talál. Jól tudom, fenn a mennyben Lesz dicsőbb életem, Így hát még a halál is Csak nyereség nekem.\n\n4. Ez a világ magához Ám vonja szívemet, Bár ígérjen bőséggel Elmúló kincseket, Nem ejthet tőrbe engem Már semmi földi jó: Megáll az Úr igéje, Más minden elmúló.\n\n5. Elválni kedvesinktől Fájdalmas és nehéz, De szívem szent reménnyel A jövendőbe néz. Jézus, én bizodalmam, Hiszem, hogy egy napon Szerettimet a mennyben Újra megláthatom.\n\n6. El nem bocsátlak többé, Nem hagylak, Jézusom, Te vagy üdvöm, reményem, Én csak benned bízom. Szent karod támogasson A végső harcon át, Hogy elvegyem kezedből Az égi koronát.","title":"401. Szívem szerint kívánom utolsó órámat","composer":"","poet":"Knoll Keresztély, 1563–1650","translator":"","ref_songbook":"48/401","svg":"svg/ref48-401-001.svg"}