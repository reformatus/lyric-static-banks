{"uuid":"d61bdb5e-1c54-4b83-aca3-8436eb3c0463","lyrics":"1. Emlékezzél, Úr Isten, híveidről, Lelkitesti sokféle szükséginkről, Viselj gondot irgalmasságodból Különösen te szentegyházadról.\n\n2. Adjad nékünk a kenyeret éltünkben, Amely táplál és erősít hitünkben, Nevekedést ád reménységünkben És megszentel lelkünkben, testünkben.\n\n3. Ne hagyj minket, Úr Isten, szomjúhoznunk, Az élő víz adassék most minékünk, Mely víz után soha nem szomjúzunk, Mert tebenned örökké vigadunk.\n\n4. Akik hallják, Úr Isten, beszédedet, Ebből értik irántuk jó kedvedet, Szent Fiadért kegyelmességedet, Hogy közlöd vélünk örökségedet.\n\n5. Adjad nékünk most is te Szentlelkedet, Ne hallgassuk hiába szent Igédet, Sőt a szerint féljük szent nevedet, Magasztaljuk mindég Felségedet.\n\n6. Dicsértessék már az Atya Úr Isten; Ő szent Igéje, a Fiú Úr Isten; Egyetemben Szentlélek Úr Isten: Szentháromság egy örök Úr Isten!","year":"1566","title":"379. Emlékezzél, Úr Isten, híveidről, lelki-testi","composer":"Debrecen, 1774","poet":"Várad, 1566","translator":"","ref_songbook":"48/379","svg":"svg/ref48-379-001.svg"}