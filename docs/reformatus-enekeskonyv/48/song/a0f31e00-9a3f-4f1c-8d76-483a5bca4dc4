{"uuid":"a0f31e00-9a3f-4f1c-8d76-483a5bca4dc4","lyrics":"1. Jézus Krisztus, szép fényes hajnal, Ki feltámadsz új világgal, És megáldasz minden jókkal:\n\n2. Te vagy nékünk egy reménységünk, Isten előtt közbenjárónk, Szép koronánk, ékességünk.\n\n3. Világosítsd a mi szívünket: Ismerhessünk meg tégedet; Tanulhassuk szent Igédet.\n\n4. Az ördögnek csalárdságától, Lelkitesti nyavalyától, Őrizz hamis tudománytól.\n\n5. Az Atyával és Szentlélekkel, Hogy tégedet tiszta szívvel Mindörökké áldjunk! Ámen.","title":"485. Jézus Krisztus, szép fényes hajnal","composer":"Kolozsvár, 1744","poet":"Középkori latin énekből. Huszár Gál énekeskönyve, Debrecen, 1574. F.: Szilvás-Újfalvi Imre (?)","translator":"","ref_songbook":"48/485","svg":"svg/ref48-485-001.svg"}