{"uuid":"fe794a49-d883-4a50-86cb-96309a4b7681","lyrics":"1. Várj, ember szíve, készen! Mert jő a Hős, az Úr, Ki üdvösséged lészen, Szent győztes harcosúl, Fényt, éltet hozva jő, Megtört az ősi átok: Kit vágyakozva vártok, Betér hozzátok Ő.\n\n2. Jól készítsétek útát! A Vendég már közel! Mi néki gyűlölt, útált, Azt mind vessétek el! A völgyből domb legyen, Hegycsúcs a mélybe szálljon, Hogy útja készen álljon, Ha Krisztus megjelen.\n\n3. Az Úr elé ha tárod A szív alázatát, Őt nemhiába várod: Betér hozzád, megáld. A testi gőg: halál! De bűnödet ha bánod, Szent Lelke bőven árad, S a szív üdvöt talál.\n\n4. Ó, Jézusom, szegényed Kér, vár, epedve hív: Te készítsd el: tenéked Lesz otthonod e szív. Jer hű szívembe hát! Habár szegény e szállás, De mindörökre hálás, Úgy áldja Krisztusát.","year":"1572","composer":"Erfurt, 1572","poet":"Thilo Bálint, 1607–1662. F.: Czeglédy Sándor","translator":"","ref_songbook":"48/312","svg":"svg/ref48-312-001.svg"}