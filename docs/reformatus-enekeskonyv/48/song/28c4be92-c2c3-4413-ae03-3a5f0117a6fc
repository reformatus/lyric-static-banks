{"uuid":"28c4be92-c2c3-4413-ae03-3a5f0117a6fc","lyrics":"1. Tarts meg, Uram, én Istenem, És szent nevedért védelmezz meg, Ártatlan ügyemet tekintsd meg, Hatalmaddal támadj mellém! Kérem te szent Felségedet, Hallgass meg én könyörgésembe' És kegyesen vedd füleidbe Az én szájamnak beszédét!\n\n2. Mert ellenségim kevélyen Reám támadnak és kergetnek, És engem halálra keresnek, Eszükbe sem jut az Isten. De az Isten megtart engem, Kegyelmességét megmutatja, És segedelmét hozzám nyújtja, Jóra vezérli életem.\n\n3. Ez nékem szánt nagy nyavalyát Én ellenségimre téríti, És ezt nékiek megfizeti, Megmutatván igazságát. Akkoron neked víg szívvel Hálaadásokat áldozom, És szent nevedet magasztalom, Mert teljes vagy kegyességgel.\n\n4. Mert minden én ínségemből Te megszabadítál engemet, Megbüntetéd ellenségimet, Mit én megláték szememmel.","title":"54. zsoltár. Tarts meg, Uram, én Istenem","composer":"Genf, 1562","poet":"Béza T., 1519–1605","translator":"","ref_songbook":"48/54. zsoltár","svg":"svg/ref48-54. zsoltár-001.svg"}