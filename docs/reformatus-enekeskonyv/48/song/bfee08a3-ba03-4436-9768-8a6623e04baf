{"uuid":"bfee08a3-ba03-4436-9768-8a6623e04baf","lyrics":"1. Ó mi kegyelmes Krisztusunk, Ki vagy nékünk igazságunk, Békességünk és váltságunk: Kelljen, kérünk, imádságunk.\n\n2. Mi szívünket, kegyes Isten, Igaz hitben, reménységben Kiváltképen erősítsed, Hogy bízhassunk csak tebenned.\n\n3. Te isteni jóvoltodat, Ismerhessük hatalmadat, Melyet hozzánk megmutattál, Mikor érettünk áldoztál.\n\n4. Csak egyedül e világnak Viseléd terhét bajának, Nyerél nékünk idvességet És mennyei örökséget.\n\n5. Azért ily nagy szerelmedért, Kérünk, ne vess el bűnünkért, Ne vehessen ellenségünk Dühösséggel semmit tőlünk.\n\n6. Ó mi irgalmas Királyunk, És győzedelmes Hadnagyunk, Hozzád hitből folyamodunk, Tudjuk, meg nem fogyatkozunk.\n\n7. Kérünk, ily nehéz ügyünkbe' Ne adj ellenség kezébe, Ne vesd bűnünket elődbe, Végy be inkább kegyelmedbe.\n\n8. Keresztyéni egyességben, Nevednek szentelésében, Szent igédnek értelmében, Tarts meg minket mindvégiglen.\n\n9. Bírjad lelki országodat, Véreden vett jószágodat, Hogy e siralom völgyében Légyünk csendesek szívünkben.\n\n10. Adj állandó egyességet, Lelkitesti békességet, Hogy megfutván itt a pályát, Vehessük el a koronát.\n\n11. Dícsértessél áldott Isten, Ki minket könyörgésünkben Meghallgatsz nagy kegyelmesen És részeltetsz mindezekben.","title":"291. Ó mi kegyelmes Krisztusunk","composer":"","poet":"Batthyány-kódex, 1550 körül","translator":"","ref_songbook":"48/291","svg":"svg/ref48-291-001.svg"}