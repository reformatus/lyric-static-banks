{"uuid":"81be9134-02d0-40a6-af72-1bb207637465","lyrics":"1. Isten szívén megpihenve Forrjon szívünk egybe hát, Hitünk karja úgy ölelje Édes Megváltónkat át! Ő fejünk, mi néki tagja, Ő a fény, mi színei; Mi cselédek, ő a gazda, Ő miénk, övéi mi.\n\n2. Szeretetben összeforrva, Egy közös test tagjai, Tudjuk egymásért harcolva, Ha kell, vérünk ontani. Úgy szerette földi nyáját S halt meg értünk jó Urunk; Fájna néki, látva minket, Hogy szeretni nem tudunk.\n\n3. Nevelj minket egyességre, Mint Atyáddal egy te vagy, Míg eggyé lesz benned végre Minden szív az ég alatt; Míg Szentlelked tiszta fénye Lesz csak fényünk és napunk, S a világ meglátja végre, Hogy tanítványid vagyunk.","title":"395. Isten szívén megpihenve","composer":"Basel, 1745 (Herrnhag, 1735)","poet":"Zinzendorf M. L. 1700–1760; F.: Thaly Lóránt","translator":"","ref_songbook":"48/395","svg":"svg/ref48-395-001.svg"}