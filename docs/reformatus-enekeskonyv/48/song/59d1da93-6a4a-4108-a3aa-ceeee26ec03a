{"uuid":"59d1da93-6a4a-4108-a3aa-ceeee26ec03a","lyrics":"1. Ébredjél fel, világ, bűneidből, Vedd eszedbe magad a nagy bűnből, Melyet néked utolsó időkről, Magyarázott Jézus Krisztus ő Ítéletéről.\n\n2. Minden írások immár bétöltek, A próféták valamit hirdettek, A szent atyák amit reménylettek, Urunk Jézus Krisztus által véghez vitettenek.\n\n3. Nem késik már az ő eljövése, Közel vagyon e világnak vége, Minden dolgoknak már eljövése; Krisztus Jézus e világra eljő ítélnie.\n\n4. E világnak istentelensége, Az uraknak nagy kegyetlensége, A községnek engedetlensége Jele bizony, hogy közel már Krisztus eljövése.\n\n5. Minden rendek vagynak bátorságban, Gyönyörködnek csak az álnokságban; Szeretet nincs az atyafiakban, És kevesen vannak immár, kik hisznek Krisztusban.\n\n6. Esznek, isznak, nagy bátran lakoznak, Mennyországról de nem gondolkoznak; Elmúlandó dolgokban forgódnak; Azt sem tudják, mely órában azoktól megválnak.\n\n7. Siketségre vesznek minden intést, Megvetnek már minden jó rendelést; A tanítók nem látnak épülést, Szentírásból mikor tesznek idvességes intést.\n\n8. Adjunk hálát az Atya Istennek, Dícséretet mondjunk Szent Fiának, Véle egyetemben Szentléleknek: Mindörökkön és örökké a Szentháromságnak.","title":"362. Ébredjél fel, világ, bűneidből","composer":"Debrecen, 1774","poet":"XVII. század","translator":"","ref_songbook":"48/362","svg":"svg/ref48-362-001.svg"}