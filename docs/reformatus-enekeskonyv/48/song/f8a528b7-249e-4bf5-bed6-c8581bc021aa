{"uuid":"f8a528b7-249e-4bf5-bed6-c8581bc021aa","lyrics":"1. Jézus, édes emlékezet, Te adsz szívünknek örömet: Már hozzád vontad szívemet; Vezéreljed lépésimet.\n\n2. Jézus, megtérők reménye, Hozzád kiáltóknak szíve, Téged keresőknek kincse, Megtalálóknak mindene!\n\n3. Jézus, szívnek édessége, Élő kútja, fényessége, Minden kincsének szekrénye, Kívánságának jó vége:\n\n4. Sem nyelv azt meg nem mondhatja, Sem betű fel nem írhatja, Csak ki próbálta, tudhatja, Hogy milyen a Jézus lángja.\n\n5. Te vagy kegyelem kútfeje, Igaz hazánk fényessége, Búbánatnak enyhítője, Boldogságnak megszerzője.\n\n6. Tégedet áldnak mennyégben, Magasztalnak dicsőségben; Jézus, vigasztalj éltünkben, Juttass Atyádnak kedvében.\n\n7. Téged kövessünk egy szívvel, Énekléssel, könyörgéssel, Hogy mi is a Szentlélekkel Lehessünk egyek Istennel.\n\n8. Jézus, mennyben légy örömünk, Ki voltál földön érdemünk; Benned minden dicsőségünk, Ó, mi Urunk és Istenünk!","title":"452. Jézus, édes emlékezet","composer":"","poet":"Ráday Pál (1677–1733) Clairvauxi Bernát (1090–1153) latin himnuszából","translator":"","ref_songbook":"48/452","svg":"svg/ref48-452-001.svg"}