{"uuid":"b14c48be-620b-461a-9350-5301237157be","lyrics":"1. Hű pásztorunk, vezesd a te árva nyájadat, E földi útvesztőben te mutass jó utat; Szent nyomdokodba lépve, a menny felé megyünk, Ó, halhatatlan Ige, vezérünk, Mesterünk.\n\n2. Mert boldog az az ember, ki dicsér tégedet, És kóstolgatja mindennap szent beszédedet; Hát legeltessed igéddel bolygó nyájadat, És terelgessed Lelkeddel juhocskáidat.\n\n3. Szentlelkedet töltsd ránk ki, mint hajnal harmatát, És adj fejünkre tőled nyert ékes koronát, Hogy áldozatra felgyúlt, megszentelt életünk Oltárodon elégjen, Királyunk, Mesterünk!","composer":"Régi angol dallam","poet":"Alexandriai Kelemen (†220) éneke után a Zsolt 23,3 alapján fordította: Csomasz Tóth Kálmán","translator":"","ref_songbook":"48/229","svg":"svg/ref48-229-001.svg"}