{"uuid":"ea7fff04-1b88-4393-bfb2-2042660b2a87","lyrics":"1. Dicsérlek téged, Úr Isten, És áldlak teljes szívemben, És a te csudatételidet, Hirdetem jótéteményidet.\n\n2. Tebenned, Uram, vigadok, Nagy örömömben tombolok, És a te felséges nevednek Szép dicséreteket éneklek.\n\n3. Mert az én ellenségimet Veréd, megtérítéd őket, Kik rettegvén, hátra esének, Szent színed elől elveszének.\n\n4. Én ügyemet megtekintéd, És kegyelmesen felvevéd; Ülvén a törvénytevő székben, Megmentél igaz ítéletben.\n\n5. A pogányokat megfeddéd, A gonoszokat elvesztéd; Semmivé tőd az ő nevüket, Teljességgel eltörléd őket.\n\n8. Törvényed te szent mértéked: Előhívod a te néped, És igazsággal mindeneket, Megítélsz minden nemzeteket.\n\n9. Te a szegénynek oltalma, Őrzője vagy és jutalma, Aki szükségnek idejében Hozzád óhajt könyörgésében.\n\n10. Azért bíznak csak tebenned, Akik ismerik szent neved; Kik tőled várnak segítséget, Úr Isten, nem hagyod el őket.\n\n11. Énekeljetek az Úrnak, A Sion hegyén lakónak! Sokságát cselekedetinek Hirdessétek el minden népnek.\n\n12. Aki nyilván megkeresi, Az igaz vért nem felejti, A szegény népet ő nem hagyja, Akiknek kiáltását hallja.\n\n13. Én Uram és én Istenem, Tekintsed meg nagy ínségem: Életemet a gonosz gyötri; A halál kapuiból végy ki!\n\n14. Dícsérhesselek nagy vígan A Sionnak kapuiban; Hadd örvendezzek én szívemben, Hogy engem megtartál kegyesen.\n\n19. Kelj fel, Uram, és légy jelen, Hogy ember erőt ne vegyen; A pogányokat hívd elődbe, Ítéld meg erős törvényedbe'!\n\n20. Szívökben, Uram, rettentsd meg, Hogy magukat gondolják meg, És ismerjék a pogány népek, Hogy ők is halandó emberek.","year":"1542","composer":"Bourgeois L., Genf, 1542","poet":"Marot K., 1496–1544","translator":"","ref_songbook":"48/9. zsoltár","svg":"svg/ref48-9. zsoltár-001.svg"}