{"uuid":"d2df86a6-0f26-4b3e-b620-18d26550082a","lyrics":"1. Az Úrnak, no, énekeljetek Új éneket szent felségének! A szentek gyülekezetében Dicsérje Őtet minden! Az Izráel örvendezzen Ő teremtő Istenében, Királyuknak örüljenek A Sionbéliek!\n\n2. Az Úr nevét síppal és dobbal, Dicsérjétek lanttal, kobozzal, Légyen hegedűknek zengése Neve dicséretére! Mert az Isten az ő népit, Igen szereti híveit, A szegényeket megmenti, Sok jókkal szereti.\n\n3. Szent hívei az Úr Istennek Nagy tisztességet tőle nyernek; Örülnek ő hálóházukba', Az Urat magasztalva. Dicséretét az Istennek Az ő szájukban viseljék, És kétélű fegyver lészen Nékiek kezükben!","title":"149. zsoltár. Az Úrnak, no, énekeljetek","composer":"Genf, 1562","poet":"Béza T., 1519–1605","translator":"","ref_songbook":"48/149. zsoltár","svg":"svg/ref48-149. zsoltár-001.svg"}