{"uuid":"11bbbbfa-5a33-44f7-9dd4-9540c1943ad0","lyrics":"1. Nagy az Úr méltóságában, Az Isten szent városában, Holott lakozik dicsősége, És dicsértetik ő szent neve. A szent Sionnak hegyén, Annak északi szélén, E gyönyörűséges helyen, Holott helyheztetett szépen A nagy királynak városa, Melynek nincs e földön mása.\n\n2. Itt jól esmérik házanként, Mint menedéket, az Istent, Holott királyok egybegyűltek, És ők sereggel előjöttek; Erősen megszállották, Hogy megvegyék, elszánták. De ottan megrettenének, Megfutamodni kezdének, Város mellől elállának, Nagy rettegve szaladának.\n\n3. Nagy félelme lőn szívüknek, Mint gyermekszülő személynek, És mint a hajó a szélvészben, Ha napkeleti szél fú szörnyen. Ezt mi szemünkkel látjuk, Mint azelőtt hallottuk, Városában az Istennek, Melyek őneki szenteltek, Mit magának foglalt Isten, Hogy néki szolgáljon minden.\n\n4. Mit megerősített Isten, Hogy romlása ne lehessen. Nézünk itt te kegyességedre Szent templomodnak közepette. Dicsőséges szent neved Mind e földre kiterjed; Eképp a te dicséreted Nagy messzire kiterjeszted; Jobbod teljes igazsággal, Mindenben irgalmassággal.\n\n5. Örül a Sionnak hegyi És a Júdának leányi, Te igaz ítéleteiden Szíve szerint örvendez minden. A Siont járjátok meg, Tornyait lássátok meg, Nézzétek meg ő bástyáit, Szépen épített házait, Hogy ezt megbeszélhessétek A jövendő nemzedéknek.\n\n6. Mert igaz és hű az Isten, Ki minket minden időben Megtart és vezérli éltünket, Mindhalálig őriz bennünket.","year":"1562","composer":"Genf, 1562","poet":"Béza T., 1519–1605","translator":"","ref_songbook":"48/48. zsoltár","svg":"svg/ref48-48. zsoltár-001.svg"}