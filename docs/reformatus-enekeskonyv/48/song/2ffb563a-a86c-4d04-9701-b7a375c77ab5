{"uuid":"2ffb563a-a86c-4d04-9701-b7a375c77ab5","lyrics":"1. Feltámadt a mi életünk, Vígan méltó énekelnünk, Úr Krisztust dícsérnünk, E szent napon is áldanunk, Angyalokkal őt imádnunk, Mint Urunkat, félnünk, Mert őt magasztalják nap, hold s égi seregek, A mennyei szentek.\n\n2. A földben minden gyökerek, Fáknak bimbói terjednek, Mezők megzöldülnek, Ég madarai zengenek, Fákon vígan énekelnek, Szárnyukon repdesnek; Minden illatozó fűvek gyönyörködtetnek, Dícséretre intnek.\n\n3. Mert feltámadt ő igazán, Angyala jelenté nyilván Koporsónak jobbján; Tanítványival vígadván Megjelent Galileában, Pétert vígasztalván: Örvendj te, ki voltál gyakran bűnért sírásban, Alázatosságban.\n\n4. Dícséret a nagy Istennek, Életet ki nyert népének, A bűnös embernek, Őt részeltetvén egeknek, Gyönyörűségében minden Lakóhelyeinek; Lelki javaival népét meglátogatja, Megtérését várja.","year":"1774","composer":"Debrecen, 1774","poet":"Pécselyi Király Imre (?) †1641 körül","translator":"","ref_songbook":"48/350","svg":"svg/ref48-350-001.svg"}