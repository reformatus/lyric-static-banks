{"uuid":"2baee78b-c198-4a5a-be23-cfffd61ed6a4","lyrics":"1. Mindennek előtte irgalmasságról, Lészen éneklésem az igazságról, És dicséretet mondok szüntelen Néked, Isten.\n\n2. Okossággal járok minden utamban, Vajon mikor jössz már el, Isten, hozzám? Hogy házamat híven vezérlhessem, Igyekezem.\n\n3. Én semmi gonosz dolgot nem kedvelök, De minden csalárdságot én gyűlölök, Ezekre semmiképpen nem vetem Az én kezem.\n\n4. A hamis szívű távol menjen tőlem, A gonosz emberhez nem lészen kedvem, Nem jön a csalárd ember előmben Semmi helyen.\n\n5. Titkon ki ő feleit rágalmazza, Nem lészen nálam annak maradása, A fuvalkodó kevélyt előttem Nem szenvedem.\n\n6. Szemeim inkább azokra nézzenek, Akik e földön igazságban élnek, Lakjanak nálam, és mint hű szolgák, Szolgáljanak.\n\n7. A csalárd ember soha nékem nem kell, Én házamban annak nem adatik hely; A hazudozó szemeim elül Távol kerül.\n\n8. Jó reggel kiirtom a gonoszokat, Eltörlöm e földről a hamisakat, Az Isten városát megtisztítom, Tisztán tartom.","year":"1545","composer":"Bourgeois L., Strasbourg, 1545","poet":"Marot K., 1496–1544","translator":"","ref_songbook":"48/101. zsoltár","svg":"svg/ref48-101. zsoltár-001.svg"}