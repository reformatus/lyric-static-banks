{"uuid":"cb529715-545b-47ac-b905-15214fc3a9a4","lyrics":"1. A gonosztévőknek dolgán Eszembe veszem azt nyilván, Hogy Istenre nincs gondja. Magában felfuvalkodik, Bűneitől meg nem szűnik, A híveket utálja. Hamis és hazug beszéde, Jó tanúsághoz nincs kedve, És nem jár igazsággal; Hívságot gondol ágyában, Foglalatos gonosz útban, Semmi bűnt ő nem utál.\n\n2. Uram, a te nagy hűséged Égig ér, kegyelmességed Mind a felhőkig felhat. Mint a hegy, te igazságod, Törvényed mélység, megtartod Az embert és a barmot. Te kegyességed mily drága! Azért a te szárnyad alá Emberek folyamodnak, Kik jól megelégíttetnek, Mint bő vízzel, legeltetnek Javaival házadnak.\n\n3. Nálad az élet kútfeje, Világodnak nagy ő fénye, Mely nekünk szépen fénylik. Bővítsd rajtuk kegyességed, Akik jól ismernek téged, Szívvel neved tisztelik! Ne hagyd, hogy a kevély lába Rám rohanjon, és hatalma Letapodjon a földre; Adjad, hogy a hitetlenek Megessenek, süllyedjenek, Fel se keljenek többé!","title":"36. zsoltár. A gonosztévőknek dolgán","composer":"","poet":"Marot K., 1496–1544","translator":"","ref_songbook":"48/36. zsoltár","svg":"svg/ref48-36. zsoltár-001.svg"}