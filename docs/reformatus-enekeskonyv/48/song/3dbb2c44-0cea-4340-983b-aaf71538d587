{"uuid":"3dbb2c44-0cea-4340-983b-aaf71538d587","lyrics":"1. Isten élő Lelke, jöjj, áldva szállj le rám, Égi lángod járja át szívem és a szám! Oldj fel, küldj el, tölts el tűzzel! Isten élő Lelke, jöjj, áldva szállj le rám!\n\n2. Isten élő Lelke, jöjj, légy vezérem itt, Ó, segíts, hogy hagyjam el bűnök útjait! Oldj fel, küldj el, tölts el tűzzel! Isten élő Lelke, jöjj, légy vezérem itt!\n\n3. Isten élő Lelke, jöjj, hadd lehessek szent, S Jézusommal légyek egy már e földön lent! Oldj fel, küldj el, tölts el tűzzel! Isten élő Lelke, jöjj, hadd lehessek szent!\n\n4. Isten élő Lelke, jöjj, győzedelmet adj, S majd a végső harcon át mennybe fölragadj! Oldj fel, küldj el, tölts el tűzzel! Isten élő Lelke, jöjj, győzedelmet adj!","title":"463. Isten élő Lelke, jöjj, áldva szállj le rám","composer":"Iverson Daniel","poet":"Iverson Daniel, 1924. Angolból f.: Révészné Váró Margit","translator":"","ref_songbook":"48/463","svg":"svg/ref48-463-001.svg"}