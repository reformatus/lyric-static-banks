{"uuid":"2cfa3fc0-278a-47db-8e64-f2bc47be4279","lyrics":"1. Jer, dícsérjük e szent napon a mi Urunkat, Bizony méltó dicséretünkre, Nagy tisztességre. Mert született ez nap nékünk idvességünkre.\n\n2. Vígasságnak és örömnek ez a nagy napja, Min örülnek mind az angyalok, No azért mi is Adjunk hálát e gyermeknek, mint mi Urunknak.\n\n3. Atya Isten Ő szent Fiát nem azért küldé, E világot hogy megítélje és elveszítse, De megtartsa, szabadítsa és idvezítse.\n\n4. Bizonyságul e világra azért születék, Hogy azok, kik teljes lélekkel Ő benne hisznek, Örök életet várjanak, Istent nézhessék.\n\n5. Azért higyjen minden ember Jézus Krisztusban, Mert kik bíznak Ő érdemében, Születésében. Nem kárhoznak el, sőt véle örülnek mennyben.\n\n6. Ó te áldott Idvezítő, Úr Jézus Krisztus, Hálát adunk ez nap tenéked És kérünk téged, Tiéidet magas mennyből hogy megtekintsed.\n\n7. Adjad nékünk ajándékul te Szentlelkedet, Hogy örökké vallhassunk téged, és dícsérhessünk; Holtunk után mennyországban téged láthassunk.\n\n8. Dícsértessék Szentháromság e mai napon, Atya, Fiú és a Szentlélek: Egy bizony Isten; Dícséretet néki mondjunk örökké, Ámen.","title":"317. Jer, dícsérjük e szent napon a mi Urunkat","composer":"Debrecen, 1774","poet":"Luther Márton éneke után","translator":"","ref_songbook":"48/317","svg":"svg/ref48-317-001.svg"}