{"uuid":"a5f7a133-9d43-4d18-8699-6e604e7c4561","lyrics":"1. Szabadíts meg engem, Úr Isten, A gonosz csalárd embertől; Őrizz erőszaktevők ellen, Ments meg a vakmerő néptől!\n\n2. Kik csak hamisságot gondolnak Mindenkor az ő szívükben, És hogy hadakat indítsanak, Azon vannak mindenképpen.\n\n3. Élesben fenik ő nyelveket A kígyónak fúlánkjánál Mint áspis kígyó, egyebeket Megsértnek mérges ajkukkal.\n\n4. Ments meg a gonoszok kezébül, Akik erőszakot tesznek, És igyekeznek szüntelenül, Hogy engemet megejtsenek.\n\n5. A kevélyek tőrt vetnek nékem, És mindenütt hálót hánynak, Kötéllel megvonsszák ösvényem, Hogy engem megszorítsanak.\n\n6. Én pedig mondok: Ó, Úr Isten, Te vagy én erős Istenem! Beszédem végyed füleidben, Hallgasd meg esedezésem!\n\n7. Uram, segítség vagy te nékem Mindennémű ínségemben, Azért védelmezd meg én fejem A hadakozó időben!\n\n8. Ne engedd a hitetleneknek, Hogy elővigyék dolgukat! Hogy inkább ne kevélykedjenek, Rontsd meg gonosz szándékukat!\n\n12. Tudom, hogy Isten a szegénynek Felfogja ügyét kegyesen, Megkegyelmez az erőtlennek, Ő igazságát jelentvén.\n\n13. Az igazak szép énekekkel Dicsérik te szent nevedet, És örökké jó reménységgel Megmaradnak színed előtt!","year":"1545","composer":"Bourgeois L., Strasbourg, 1545","poet":"Béza T., 1519–1605","translator":"","ref_songbook":"48/140. zsoltár","svg":"svg/ref48-140. zsoltár-001.svg"}