{"uuid":"6dd103fe-0da3-4ccd-b58b-9985f8c7d21a","lyrics":"1. Dícsérjük hálaadással Az egy fővalóságot, Ki hűséges gondtartással Vezérli e világot. Megtartatik általa, Amit teremtett vala, Ami kezdetben volt, ma is Megvan, és nincs egy híja is.\n\n2. Tud, mint tőle készült művet Minden dolgot egyenként, Szálanként lát minden fűvet És minden port szemenként. Úgy vigyáz az ő szeme Földi teremtésire, Hogy mind megelégül épen, Magához illendőképen.\n\n3. E világnak történeti Lesznek akaratjából, Nem a szerencse vezeti Azokat csak vaktából, Hanem úgy mennek végbe A földön és az égbe', Amint szájából kijőnek Az egy fő gondviselőnek.\n\n4. Ha hát tőle kívánatos Jókat áldásul vészek, Jóvoltának háládatos Megismerője lészek; Ha rám nyavalyát ereszt, Rajtam lévén a kereszt, Bár, hogy könnyítsem, nincs módom: Ellene nem zúgolódom.","composer":"","poet":"Lengyel József (1770–1822)","translator":"","ref_songbook":"48/268","svg":"svg/ref48-268-001.svg"}