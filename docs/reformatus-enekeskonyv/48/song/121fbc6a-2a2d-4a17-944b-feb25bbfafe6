{"uuid":"121fbc6a-2a2d-4a17-944b-feb25bbfafe6","lyrics":"1. Gyarló testünk porrá lészen, Mivel porból vétetett. A halál vár kitkit készen, Mert halálra született. A bennünk levő bűnért Ezzel fizetjük a bért: Minden nap, sőt minden óra Emlékeztet koporsóra.\n\n2. Sírva jöttünk e világra, Sírás közt költözünk el, De ha jutunk boldogságra, Semmit se vesztettünk el. Bár panasz tölti szánkat, Míg megfutjuk pályánkat, Bár e földön csak bujdosunk: Lesz mennyben örök városunk.\n\n3. Hadd menjen hát kiköltözött Lelkünk jobb hazájába, Testünk a halottak között Hadd nyugodjék sírjába': Nem alszik el örökre, Még boldogabb időkre Tartatik a sír fenekén, Bíztatást innen veszek én.\n\n4. Eljön egykor amaz óra, Melyben a gyász sírhalmok Megnyílnak trombitaszóra S elvész minden hatalmok. Akkor majd lelkünk, testünk Elveszi, mit kerestünk; Szemünk téged is meglát ott, Kit most innen elbocsátott.","composer":"","poet":"Debrecen, 1819","translator":"","ref_songbook":"48/417","svg":"svg/ref48-417-001.svg"}