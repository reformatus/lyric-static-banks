{"uuid":"2c156438-c067-478f-bc85-e7c1ca5dee0e","lyrics":"1. Vedd el, Úr Isten, rólunk haragodat, És a te kemény, véres ostorodat; Nagy bűneinkért mireánk ne ontsad Bosszúállásodat.\n\n2. Ha bűnünk szerint kezdünk mi fizetni, Ítéletedet nem állhatja senki, Mint e világnak első veszedelmi Nékünk megjelenti.\n\n3. Mire mireánk gerjedez haragod, Ó, mi szent Atyánk, rajtunk nagy csapásod? Kik nem különbek vagyunk, mint árnyékok, Rothadandó porok.\n\n4. Megfertőztettünk atyáink vétkével És gyarló lelkünktestünk sok sebével; Mi romlásunkat, nagy veszedelmünket Nézd kegyelmes szemmel.\n\n5. Adjad minékünk a te Szentlelkedet: Ismerhessük meg mi Közbenjárónkat, Mert megismertük mi gonoszságinkat: Vedd el haragodat.\n\n6. Ne hagyd elveszni ilyen nagy munkáját, Ne hagyd hiába az ő szent halálát, A mi Urunknak keserves nagy kínját, Az Ő áldozatját.\n\n7. Végye el rólunk a mi bűneinket, És mosogassa vérével vétkünket Ő, ki Atyjával és a Szentlélekkel Bizony örök Isten.","year":"1566","title":"391. Vedd el, Úr Isten, rólunk haragodat","composer":"Crüger J., 1652","poet":"Georgius Thymus éneke után, 1566","translator":"","ref_songbook":"48/391","svg":"svg/ref48-391-001.svg"}