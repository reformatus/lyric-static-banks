{"uuid":"d743e1a9-bcbd-4e10-a3cc-9857c6d42b42","lyrics":"1. Tenéked, Uram, hálát adok Hozzám való jóvoltodért, És teljes szívemből vígadok Rám árasztott jó kedvedért, Mert ím meghallgattál, Engem kiragadtál Nyavalyáimból, Szívbéli vidulást, Adtál szabadulást Sok bánatimból.\n\n2. Ím, feltámasztád napom fényét Mely homályba béborult volt, Elmosád rólam lelkem szennyét, Melyben hevertem, mint egy holt. Nyomorúság között, Mint egy lekötözött, Mikor hányattam: Voltál segítséggel, Hogy én több ínséggel Ne bántattassam.\n\n3. Atyai gondviselésedet Sok ezerszer megpróbáltam, Reám kinyújtott kezeidet, Jó Istenem, által láttam; Tégedet dicsérlek Azért, míg itt élek E gyarló testben; Szájamnak szózatja Eged általhatja: Hiszek Igédben.\n\n4. Ma kezeidbe ajánlottam, Amit csak adtál énnékem; Felköltömkor is azt mondottam: Magad bírj engem, Istenem! Hogy a bűnnek rabja, Ne legyek szolgája; Adj estét érnem! Ki uralkodol s élsz És senkitől nem félsz: Ne hagyj elvesznem!","composer":"","poet":"Ismeretlen szerző (1654)","translator":"","ref_songbook":"48/494","svg":"svg/ref48-494-001.svg"}