{"uuid":"743d616e-a137-48a7-ac08-25e130c7be38","lyrics":"1. Miért vetsz minket így el, Úr Isten? Mire haragszol mireánk ennyire? Míglen gerjed föl haragodnak tüze Juhaidnak nyájára ily igen?\n\n2. Emlékezzél meg te seregedről, Melyet régente magadnak szerzettél; Felvett örökségedről emlékezzél, A Sion hegyén lakóhelyedről!\n\n3. Kelj föl, és végre jövel, Úr Isten: Szent templomodat rútul összedönték, Mindent elrontott benne az ellenség, Pusztaságot tőn te szent helyeden!\n\n4. Holott dícséreted hirdettetett, Most ellenségid ott ordítnak szörnyen, És a tenéked szenteltetett helyen Az ő zászlójuk fölemeltetett.\n\n7. Te templomodat ők fölgyujtották, Szent helyedet megszentségteleníték: Drága lakóhelyét te szent nevednek Tövestől fogva mind elrontották.\n\n8. Nosza hozzá, mondják ők magukban: Pusztítsuk el őket nagy szörnyűséggel! Az Istennek szentegyházait széjjel Mind megégették e tartományban.\n\n9. Már jeleit nem látjuk erődnek, Immáron nincsen közöttünk próféta; Nincs jövendőmondó, aki tudhatná, Mint leszen vége e nagy veszélynek.\n\n10. Ó, Úr Isten, ezt meddig engeded, Hogy ellenségink minket nevessenek? Örökké hagyode gyűlölőidnek, Hogy gyalázattal illessék neved?\n\n11. Miért fordítod el kezeidet? Jobb kezedet mit dugod kebeledben? Vajha egyszer kinyújtanád ismétlen, Mutatván nékünk segedelmedet!\n\n12. De az Isten én királyom régen, Aki engemet bírt és jól vezérlett. Hatalmát jelentvén e világ előtt, Hogy segedelmem ő mindenekben.\n\n13. Te választád kétfelé a tengert, A sárkánynak te rontottad meg fejét; A cethalaknak fejüket megtörted, Nagy tagjuk széjjel a parton hevert.\n\n14. Miket aztán eledelül küldél A népeknek a nagy puszta helyekben: Patakvizet és forrást csudaképen, Az erős kősziklából eresztél.\n\n15. Megszárasztád a folyóvizeket, Tied a nap és tied az éjszaka; Hogy a setétséget világosítsa, Arra teremtéd a napnak fényét.\n\n16. Te isteni nagy bölcsességeddel Bizonyos határt vetettél a földnek, És különbségét a nyártól a télnek Elosztád hévséggel és hideggel.\n\n17. Emlékezzél meg, lásd meg e dolgot: Ellenségid mit rútolnak, nevetnek; A bolond népek veled csúfot űznek, Szent neveden tesznek gyalázatot!\n\n18. A te gerlice galambocskádat Ne hagyd a gonosz vadaknak megenni; A szegényeket eszedből ne vesd ki, Inkább kegyesen viseld gondjukat!\n\n19. Emlékezzél meg szent kötésedről, Mert az egész föld merő sötétséggel Eltölt, és rakva csalárd gonosz néppel, Kik nyomorgatnak nagy kegyetlenül!\n\n20. Ne engedd hátra térni szégyennel A te nyomorult szegény szolgáidat; Fordítsd hozzájuk te nagy jóvoltodat, Hogy nevedet dicsérjék víg szívvel!","title":"74. zsoltár. Miért vetsz minket így el","composer":"Genf, 1562","poet":"Béza T., 1519–1605","translator":"","ref_songbook":"48/74. zsoltár","svg":"svg/ref48-74. zsoltár-001.svg"}