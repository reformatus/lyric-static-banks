{"uuid":"fc0d4a5d-c16d-46f4-91c8-4a583f63d815","lyrics":"1. Emeld fel szíved, füled nyisd meg Te kemény nyakú Izrael! Isten parancsolatát értsd meg, Törvényire figyelmezzél.\n\n2. ÉN VAGYOK ISTENED EGYEDÜL, Ki a szolgálatból téged Kihoztalak nagy ínségedből: Ne légyenek más istenid.\n\n3. NE CSINÁLJ SEMMI BÁLVÁNYKÉPET Akárminémű dologból; Ne imádjad, ne tiszteld őket, Mert nagy haragom megindul.\n\n4. URADNAK ISTENEDNEK NEVÉT SOHA NE VEGYED HIÁBA, Mert aki nem becsüli nevét, Megbünteti azt valóba'.\n\n5. HAT NAP MINDEN DOLGODAT TEGYED, NYUGODJÁL A HETEDIKEN, Mert hogy teremte mindeneket, E nap megnyugovék Isten.\n\n6. A TE ATYÁDAT ÉS ANYÁDAT TISZTELJED, szeressed híven, Hogy hosszú életet, sok jókat Adjon tenéked az Isten.\n\n7. Embert NE ÖLJ, ne tégy vérontást, PARÁZNASÁGBA NE TÉVEDJ, NE OROZZ, gyűlöljed a lopást, HAMIS BIZONYSÁGOT NE TÉGY.\n\n8. FELEBARÁTODNAK Ő HÁZÁT NE KÍVÁND, se házastársát, Szolgáját, szolgálóleányát, Se barmát, semmi marháját.\n\n9. Uram, hatalmas a te Igéd, Még zengését is rettegjük, Irgalmadból velünk azt tégyed, Hogy akaratodat tégyük.","year":"1607","title":"473. Emeld fel szíved, füled nyisd meg","composer":"","poet":"Szenczi Molnár Albert, 1607","translator":"","ref_songbook":"48/473","svg":"svg/ref48-473-001.svg"}