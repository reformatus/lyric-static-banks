{"uuid":"b615f9a2-cad4-4a3d-94ff-9748e80e9a13","lyrics":"1. Ismeretes az Úr Isten A Júdában és szent neve Az Izráelnek földében; Messze terjed dicsősége, A Sálemben szép ő sátora, A Sionon lakó hajléka.\n\n2. Ott meglátja minden ember, Hogy isteni hatalmával Megtörik íj, paizs, fegyver, Hadat megállít azonnal. Nagyobb felségednek ereje, Hogynem az ellenség fegyvere.\n\n3. A bátor is levereték, Reájuk mély álom esék; Kiket vitézeknek véltek, Lőn tudatlan az ő kezek; Mihelyen feddésed hallatik, Mind szekér, mind ló elaluszik.\n\n4. Ki állhatna meg előtted, Aki ily rettenetes vagy, Midőn haragod felgerjed? Mennybéli szentenciád nagy, Melyet hallatsz az emberekkel, A föld megrémül csendességgel.\n\n5. Midőn felkél az Úr Isten, Tartván kemény ítéletit, Hogy a szegényeket itten, E földön megtartsa népit: Dicséretedre fordul néked, Ha a nép haragszik ellened.\n\n6. Még egyszer nyilván elveszted E maradék dúlótfúlót. Jer, dicsérjük Istenünket, Megállván fogadástokat, Kik mindenkor vagytok ővéle, És el nem távoztok őtőle!\n\n7. Adjatok szép ajándékot E rettenetes Istennek, Ki megtöri hatalmukat A gonosz fejedelmeknek! A nagy királyok itt e földön Előtte lesznek rettegésben.","year":"1551","composer":"Bourgeois L., Genf, 1551","poet":"Béza T., 1519–1605","translator":"","ref_songbook":"48/76. zsoltár","svg":"svg/ref48-76. zsoltár-001.svg"}