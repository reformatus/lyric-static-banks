{"uuid":"f3ad07e3-fa3a-4d71-8b51-675fb43de101","lyrics":"1. Emlékezzünk ez napon Urunknak haláláról És feltámadásáról, Néki adván hálákat: Irgalmazz nékünk!\n\n2. A Krisztus feltámada Nékünk idvességünkre, És feltámadásával Nékünk hoza életet: Irgalmazz nékünk!\n\n3. Ezen mi mind örüljünk, Az Úr Istent dícsérjük, És adjunk nagy hálákat Édes Idvezítőnknek: Irgalmazz nékünk!\n\n4. Krisztus nékünk adaték, Igaz húsvéti bárány, Ki elmosá vérével E világnak bűneit: Irgalmazz nékünk!\n\n5. Krisztus nagy kínt szenvede És eltörlé a halált Dicső győzedelmével Nékünk idvességünkre: Irgalmazz nékünk!\n\n6. Hála légyen tenéked, Mi édes Idvezítőnk, Hogy minket megmentettél Minden ellenséginktől: Irgalmazz nékünk!\n\n7. Adjad te Szentlelkedet, Hogy ezeket hihessük És vallhassuk örökké Mindeneknek előtte: Irgalmazz nékünk!\n\n8. Adjad, hogy feltámadjunk Mi is minden bűnünkből, És járhassunk előtted Új életben örökké: Irgalmazz nékünk!","year":"1579","title":"351. Emlékezzünk ez napon Urunknak haláláról","composer":"Kolozsvár, 1751","poet":"Debrecen, 1579","translator":"","ref_songbook":"48/351","svg":"svg/ref48-351-001.svg"}