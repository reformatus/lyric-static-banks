{"uuid":"bdfc23d5-d311-4e8a-a12a-500c597c222e","lyrics":"1. Nagy hálát adunk, kegyes Atyánk, néked, Hogy te ez napon nékünk megengedted Nagy szép békével élnünk te előtted: Dicsőség Néked!\n\n2. Immár e napnak kimenetelében Néked könyörgünk, Atyánk, igaz hitben: Segíts meg minket minden szükséginkben, Áldj meg lelkünkben!\n\n3. Hogy megnyugodjunk a mi munkáinktól, Törődésinktől és fáradságinktóI, Néha pediglen mi nagy siralminktól És bánatinktól.\n\n4. Hogy tiszta szivből áldhassunk tégedet, Szép énekszóval dicsérjük nevedet, Józan elmével imádjunk tégedet, Mint Istenünket.\n\n5. A sötét éjnek reánk jövésében Adjad, hogy lelkünk ne legyen sötétben, Sem pedig hitünk tökéletlenségben, És tévelygésben.\n\n6. Ha a mi testi szemeink alusznak, Lelki szemeink reád vigyázzanak, A mi bűneink mind elaludjanak, És meghaljanak.\n\n7. Tartsd, Atyánk, tisztán testünket, lelkünket, Őrizz meg bűntől álmunkban is minket, Az álnok ördög ne bírjon el minket, Erőtleneket.\n\n8. Adj békességes nyugodalmat nékünk, És tennenmagad vigyázz, Urunk, értünk, Nagy szép békével légyen felkelésünk, Teljes életünk.\n\n9. Tégedet kérünk, Istennek szent Fia! Néked könyörgünk, mi Urunknak Atyja! Hogy amit kérünk, Szentlelked megadja: Megkoronázza!","composer":"","poet":"Öreg Graduál, 1636","translator":"","ref_songbook":"48/508","svg":"svg/ref48-508-001.svg"}