{"uuid":"4f7396fb-4dc7-4858-9fea-2d6f7e35d3a3","lyrics":"1. Jöjj, mondjunk hálaszót Hű szájjal és hű szívvel, Mert rajtunk itt az Úr Nagy csoda dolgot mível. Már anyaölben is Volt mindig gondja ránk. A sok jót, mellyel áld, Ki sem mondhatja szánk.\n\n2. Dús kincséből az Úr Jó békességet adjon, Hogy szívünkben a kedv Víg és derűs maradjon. Ne hagyja híveit Búbajban sohasem; A rossztól óvja meg Itt s túl ez életen.\n\n3. Az Atyát és Fiút És a Szentlelket áldom; A menny Urát, kiben Szent egybe forrt a három; Aki úgy szól ma is, Ahogy régente szólt, Nem változik: az Ő, És az lesz, aki volt.","year":"1647","composer":"Crüger J., 1647","poet":"Rinckart Márton, 1586–1649. F.: Áprily Lajos","translator":"","ref_songbook":"48/167","svg":"svg/ref48-167-001.svg"}