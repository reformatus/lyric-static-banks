{"uuid":"5afa9a61-96cd-45ff-b118-df23425be168","lyrics":"1. Ne bosszankodjál a gonosztévőkre, Midőn őnékik jól vagyon dolguk! Ne nézz búskodva ő szerencséjökre, Ha látod nékik jó állapotjuk! Mert mint a szénafű, levágattatnak, És mint a zöld fű, hamar elhullnak.\n\n2. Tégy jól és bízzál erősen Istenben: Békével élhetsz itt ez országban: Hűséggel járj el egész életedben, Örvendj az Úrnak nagy jóvoltában, És valamit kérsz tőle, mind megnyered, Mindent megád, amit kíván szíved.\n\n3. Csak az Istenre támaszd minden dolgod, És kétség nélkül bízzál őhozzá, Mert megcselekszi, bizonnyal meglátod: Ártatlanságod világra hozza, Hogy igazságod úgyan lássa minden, Mint a fényes nap fénylik délszínben.\n\n4. Bízzál az Úrban, csendes légy szívedben, És reménységed vessed őbenne! Ne haragudjál jó szerencséjeken Azoknak, akik élnek kedvükre! Ne gondolj semmit az ő életükkel, Hogy velük együtt bűnbe ne ess el!\n\n5. Mert a gonoszok mind eltöröltetnek, De akik a nagy Istenben bíznak, E földnek azok örökösi lesznek: A gonosztévők szörnyen elhullnak. Majdan, ha ő helyüket megtekinted, Aholott laktak, üresen leled.\n\n19. Élj igazán, légy hű és tökéletes, És nagy jól lészen tenéked dolgod, Békességed lészen nagy örvendetes. A gonoszok mind vallnak csúfságot, Mert ők szertelen nagy ínségbe esnek, És teljességgel végre elvesznek.\n\n20. Mert az Úr oltalma az igazaknak, Megmenti őket sok ínségükből, Vélük vagyon és tőle megtartatnak. És hogy őhozzá fordulnak szívből, A gonosztévőktől megszabadítja, És jelenvoltával vigasztalja.","title":"37. zsoltár. Ne bosszankodjál a gonosztévőkre","composer":"Bourgeois L., Lyon, 1547","poet":"Marot K., 1496–1544","translator":"","ref_songbook":"48/37. zsoltár","svg":"svg/ref48-37. zsoltár-001.svg"}