{"uuid":"cabce0b8-43b3-4857-856f-f46059cd41f5","lyrics":"1. Nem nekünk, Uram, nem nekünk engedd, Hanem adj nevednek dicsőséget A te nagy hűségedért! Mit csúfolnának a pogány népek, Mondván: hol vagyon az ő Istenek, Ki megmentené őket?\n\n2. De Istenünk ő nagy erejével, Amit csak akar, mindent megmível Mind mennyen és e földön. De sok bálványuk a pogányoknak Aranyból, ezüstből csináltattak Embereknek kezében.\n\n3. Szájuk vagyon nékik, de nem szólnak, Szemük vagyon, de semmit nem látnak: Nincs elevenség bennük. Kezük vagyon, de semmit nem fognak, Lábuk is vagyon, mégsem járhatnak, Nem szólal az ő nyelvük.\n\n5. De te, Izráel, Istenben bízzál, És az Úr Istenhez ragaszkodjál: Ő paizsod tenéked! Áronnak háza, Istenben bízzál, A nagy Úr Istenhez ragaszkodjál: Ő megsegíthet téged!\n\n6. Istenfélők, bízzatok Istenben, Higgyetek az ő segedelmében, Bízzatok e paizsba'! Megemlít az Úr, mert szeret minket, És Izráelhez nyújtja kegyelmét, Áron házát megáldja.\n\n7. Ő megáldja a kicsinyt, a nagyot, Kik őtet félik, mint ő Urokot, És kik szolgálják őtet. Az Úr titeket bőven megáldjon, Sok áldásival megszaporítson, És minden nemzedéket!\n\n8. Megáld a nagy Úr Isten titeket, Ki teremté a mennyet és földet Minden szép ékességgel. Ő magának az eget megtartja, Földet az emberfiaknak adja, Hogy azt meglakják széjjel.","title":"115. zsoltár. Nem nekünk, Uram, nem nekünk engedd","composer":"Bourgeois L., Genf, 1542","poet":"Marot K., 1496–1544","translator":"","ref_songbook":"48/115. zsoltár","svg":"svg/ref48-115. zsoltár-001.svg"}