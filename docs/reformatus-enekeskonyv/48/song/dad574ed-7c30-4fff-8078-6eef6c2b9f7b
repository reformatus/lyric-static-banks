{"uuid":"dad574ed-7c30-4fff-8078-6eef6c2b9f7b","lyrics":"1. Teremtő Istenünk, Édes Atyánk nékünk! Hatalmas vagy, Irgalmad nagy: Ínségemben, Szükségemben, Kérlek, engem ne hagyj!\n\n2. Szívem benned bízik, Hozzád fohászkodik; Nézz csendesen, Kegyelmesen, Fájdalmimon, Bánatimon Könyörülj kegyesen.\n\n3. Tudom, hogy kegyelmed Enyhít mindeneket, Bús szíveket, Sebeseket, Szegénységben, Betegségben Ellankadt fejeket.\n\n4. Jelen van az idő, Hogy te, jó segítő, Meghallgatod Siralmimat, Nékem adod Tanácsodat, Mert tudod sorsomat.\n\n5. Megváltó Istenünk, Szabadító Urunk: Vagy paizsom, Fő orvosom, Reménységem, Idvességem És gyönyörűségem.\n\n6. Azért, ó, Jézusom, Legbölcsebb orvosom, Siess, siess, És lelkemnek Segítője Légy testemnek, Megepedt szívemnek!\n\n7. Nálad lehetetlen, Tudom, semmi sincsen. Nyújtsd kezedet: Bús szívemet, Erősítsd bágyadt lelkemet, Mert áldlak tégedet.\n\n8. Szent Lélek Istenünk, Vigasztaló Urunk: Bátoríts meg, Oltalmazz meg, Igaz hitben, Szerelmedben Minden jókkal áldj meg!\n\n9. Keresztemben tűrést, Adj boldog szenvedést, Hogy abban ne Zúgolódjam, És búban ne Tántorodjam, Hozzád folyamodjam.\n\n10. Légy erős gyámolom, Csak rád támaszkodom. E világi Életemben, Halálom után mennyégben Véled legyek, Ámen.","title":"238. Teremtő Istenünk","composer":"Brno, 1798","poet":"Új Zengedező Mennyei Kar, 1743. F.: Sántha Károly és Schulek Tibor","translator":"","ref_songbook":"48/238","svg":"svg/ref48-238-001.svg"}