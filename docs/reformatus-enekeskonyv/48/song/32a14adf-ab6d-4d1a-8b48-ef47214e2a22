{"uuid":"32a14adf-ab6d-4d1a-8b48-ef47214e2a22","lyrics":"1. Meghagytad nékünk, Úr Isten, Hogy járjunk törvényedben És téged tiszteljünk Teljes szívvel, lélekkel, És minden mi erőnkkel Tégedet szeressünk.\n\n2. A mi felebarátinkat Szeressük, mint magunkat, Haragot elhagyván; Senkinek kárt ne tégyünk, Mindenhez hívek légyünk És éljünk igazán.\n\n3. De jaj, mily gyarló életem, Mert Ádámtól születtem: Bűnre vagyok hajló. Elmémnek gondolatja, Szívemnek indulatja Te ellened járó.\n\n4. Szent igédet nem követem, Sőt gyakran elfelejtem, Jókra tunya szívem; Feleimet gyűlöli, Vagy csak színnel szereti: Mily nehéz énnékem.\n\n5. Méltán ezért haragodat, Érdemlem ostorodat, De jó reménységgel Nézek fel szent Fiadra, Mint kegyes szószólómra, Kiért hozzám tértél.\n\n6. Mert én csak őbenne bízom, Nem hányom méltóságom, Mely semmire kellő. Ő engem megigazít, Gonosztól megszabadít, Oly igen jó kedvű.","title":"211. Meghagytad nékünk, Úr Isten","composer":"","poet":"Szenczi Molnár Albert, 1564–1634","translator":"","ref_songbook":"48/211","svg":"svg/ref48-211-001.svg"}