{"uuid":"fb021ab3-4c16-402d-825c-f7986b4bc5ba","lyrics":"1. Sok nyavalyánkban Atyánkhoz kiáltunk, Mert segedelmet sehol sem találunk, Csak ő minékünk Atyánk és gyámolunk, Minden oltalmunk.\n\n2. Tégedet azért alázatos szívvel Kérünk: oltalmazz, Atyánk, jobbkezeddel, És táplálj minket a te szent Igéddel: Lelki étellel.\n\n3. Itt evilágon míglen mi nyomorgunk, Csak segedelmed alá folyamodtunk, Mert igen kegyes Atyánk vagy minékünk: Minden életünk.\n\n4. Pokol ajtaja bűnért reánk nyila, Hogy az Istennek haragja indula, Minden nyavalya ottan reánk szálla: Bűnnek jutalma.\n\n5. Ha bűneinket számlálod, Úr Isten, Senki közülünk nem mehet elődben, Mert mi fetrengünk számtalan sok bűnben, Undok életben.\n\n6. Azért könyörgünk: ne nézd bűneinket, De tekints kegyes szemeiddel minket, A te Fiadért szeress ingyen minket, Szabadíts minket!\n\n7. Ne tégy mi vélünk a mi bűnünk szerint, De tekints minket kegyességed szerint, A Krisztus Jézus kedves volta szerint, Érdeme szerint.\n\n8. Végy el mi rólunk ennyi sok ínséget, Adj nékünk, kérünk, immár csendességet; Ne fogyatkozzunk el sok ínségink közt: Adj nékünk erőt!\n\n9. Sok háborgásink lecsendesedjenek, Hogy hatalmasok tégedet féljenek, És mindenkoron téged ismerjenek Örök Istennek.\n\n10. Dícséret légyen az Atyának mennyben, Ö szent Fiának örök dicsőségben, És Szentléleknek velük egyetemben, Örökké, Ámen.","composer":"","poet":"Batthyány-kódex, 1550 körül","translator":"","ref_songbook":"48/214","svg":"svg/ref48-214-001.svg"}