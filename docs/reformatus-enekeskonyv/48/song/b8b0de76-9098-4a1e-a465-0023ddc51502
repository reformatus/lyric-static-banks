{"uuid":"b8b0de76-9098-4a1e-a465-0023ddc51502","lyrics":"1. Ó mennyeknek fényessége, és szenteknek dicsősége, Bűnösöknek reménysége, Egyetlen egy segítsége!\n\n2. Te előtted vallást teszünk, Hogy mi mindnyájan vétkeztünk, Méltó haragodba estünk, és örök halált érdemlünk.\n\n3. Mert ímé már a mi bűnünk Hatalmasan regnál bennünk, Melyért a mi ellenségünk Követeli jussát bennünk.\n\n4. Nincs szívünkben reménységünk, Nincs lelkünkben csendességünk; Magunkban megfogyatkoztunk, Halál miatt nyomorodtunk.\n\n5. Már könyörülj meg mirajtunk, Úr Isten, mert magunk vagyunk; Szent Fiadért esedezünk: Szánj meg és ne hagyj elvesznünk!\n\n6. Vessed reánk szemeidet, Vedd el rólunk bűneinket, Igazíts meg bűnből minket, Vigasztald meg szíveinket.\n\n7. Dicsőítünk, szent Atyánkat, Véled együtt Megváltónkat, És a mi Vígasztalónkat: A dicső Szentháromságot.","year":"1636","title":"222. Ó mennyeknek fényessége","composer":"","poet":"Öreg Graduál, 1636","translator":"","ref_songbook":"48/222","svg":"svg/ref48-222-001.svg"}