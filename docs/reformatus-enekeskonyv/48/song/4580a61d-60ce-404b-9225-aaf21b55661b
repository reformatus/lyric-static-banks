{"uuid":"4580a61d-60ce-404b-9225-aaf21b55661b","lyrics":"1. Vedd el jutalmadat, Krisztus, ki magadat Megüresítéd vala! Harcodnak vége lett, Minden egek felett Az Úr felmagasztala. E példán minden szent Jutalmat vár ott fent, Bár itt nem él boldogul, Mert, hogy felemeled, Mennybe meneteled Adtad erre zálogul.\n\n2. Jobbján szent Atyádnak Tégedet imádnak A mennyország polgári; Látják dicsőséged, Mely körülvesz téged, E föld minden határi. Mi is leborulunk, Kérvén: tégy ott rólunk Szent Atyád előtt vallást! Félelminket vedd el, Esedezéseddel Nyerj nekünk vígasztalást!\n\n3. Hiszünk, Uram, benned, Bár el kelle menned S nem látunk testi szemmel. Ó, viselj a mennyből Gondot híveidről, Hű pásztor, kegyelmeddel. Légy ott, hol nevedbe' Gyülekezik egybe Két, avagy három híved; Ha hozzád óhajtunk, Essék meg mirajtunk Te könyörülő szíved.\n\n4. Midőn végezetre Eljössz ítéletre Az égnek felhőiben, Ülvén méltósággal Szemben a világgal Dicsőséged székiben: Szólj nekünk ily módon, Kik állunk jobbodon, Mint nyájadnak juhai: Kész hajlékim rátok Várnak, ó, bírjátok, Jó Atyám áldottai!","title":"361. Vedd el jutalmadat, Krisztus","composer":"","poet":"Lengyel József, 1770–1822","translator":"","ref_songbook":"48/361","svg":"svg/ref48-361-001.svg"}