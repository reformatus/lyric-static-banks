{"uuid":"fbd7e738-5306-4154-934e-e477bb034ada","lyrics":"1. Fő boldogságom tartom én ebben, Hogy az Úr Jézus tudományát vallom, Ember nem szólott soha bölcsebben, Azért beszédit nagy örömmel hallom. Ezek éltemnek vezéri lévén, Megvígasztalnak a halálnak révén.\n\n2. Ha bűnöm kárhozattal fenyeget, E hitben vetem teljes reménységem, Hogy Megváltóm tett értem eleget; Nem árthat nékem semmi ellenségem. Ő visel gondot úgy életemről, Hogy egy hajszál sem esik le fejemről.\n\n3. Megfoghatatlan nagy szerelmével Jézusom úgy vont kebelére engem, Hogy lelkemtestem tehetségével Őneki örök tulajdona lettem. Szent akaratját örömest, készen Teljesíteni legfőbb gondom lészen.\n\n4. Add Uram, Kérlek, tudomásomra, Hogy nyavalyámnak okát hol keressem, Hogy óhajtott szabadulásomra Segedelmeddel hadd törekedhessem. Jótéteményed mily csudálatos Oktass, hogy légyek hozzád háládatos.","composer":"","poet":"Lengyel József, 1770–1822","translator":"","ref_songbook":"48/202","svg":"svg/ref48-202-001.svg"}