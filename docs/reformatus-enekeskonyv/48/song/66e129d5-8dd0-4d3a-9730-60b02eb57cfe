{"uuid":"66e129d5-8dd0-4d3a-9730-60b02eb57cfe","lyrics":"1. Seregeknek hatalmas nagy királya, Könyörgésem székedet megtalálja, Mert szívemet sok bú állja, Olyan bűntől, mint megterhelt gálya.\n\n2. Ím, előtted megaláztam magamat, Földre hajtván szomorodott orcámat; Halld meg, Atyám, csendes szómat, Add meg szívből kívánt lelki jómat.\n\n3. Ne vess el hát az én sok bűneimért, Ne is büntess háládatlanságomért, De sőt inkább szent Fiadért, Kegyelmezz meg érdemes kínjáért.\n\n4. Kihez hajtsam búba merült fejemet? Ki tölti bé megsebhedett szívemet? Ha te is elhagysz engemet, Elveszek, ha nem szánod lelkemet.\n\n5. Az én lelkem reszket előtted állván, Mint a gyenge levél nyárfának ágán, Ellened tett bűnöm látván, Gyászban járván sír s kegyelmet kíván.\n\n6. Gyakran szívből folyamodom elődbe, Könyörgésem hasson fel az egekbe; Uram, hadd jusson elődbe, Vétkeimet temesd a tengerbe.\n\n7. Örök Isten, felette irgalmas vagy, Megtérőkhöz kegyelmed is igen nagy; Engem, talpig bűnöst ne hagyj, Vigasztalást inkább szívemnek adj.\n\n8. Engem bűnöst hiszen földből formáltál, Töredelmes cserép helyre állattál, Sokszor sok bűnért sujtoltál, Addig vertél, míg hozzád hajtottál.\n\n9. Reám vigyázz a szép felvont egekből, Dicsőséges királyi szent székedből; Halld meg, mert könyörgök szívből, Mosogass meg undok vétkeimből.\n\n10. Gyarló szívem magasztalja nevedet, Hogy pokolra nem eresztéd lelkemet; Megbocsátád vétkeimet, Melyért áldlak, édes Istenemet.","composer":"Magyar népi dallam","poet":"Sinka György, XVII. század","translator":"","ref_songbook":"48/207","svg":"svg/ref48-207-001.svg"}