{"uuid":"a87ed600-3036-4ac9-a2dd-d6437b2c2950","lyrics":"1. Porok vagyunk, porrá lészünk. E világtól búcsút vészünk. Mint az árnyék, elenyészünk.\n\n2. Itt nincsen semmi állandó, Minden változó, múlandó, Rövid életű, s halandó.\n\n3. Emberek, tapasztaljátok: Egyaránt tartozik rátok A paradicsomi átok.\n\n4. Annyi nyugvó helyet adnak Neked is, mint portársadnak, Ha szemeid elszunnyadnak.\n\n5. A holtak csendes kertjében Melletted alszik békében, Kit gyűlöltél életében.\n\n6. Lelkem, ne bízz emberekben, A földi fejedelmekben: Nincsen segítség ezekben.\n\n7. El kell múlni a porrésznek; Ha kimegy lelkünk, enyésznek: Szándékink mind semmik lésznek.\n\n8. Így hát múlandó mindenem, Amivel bírok, csak te nem, Mert örökké élsz, Istenem.\n\n9. Te vagy lelkem bizodalma, Szívem örök nyugodalma, Hitemnek boldog jutalma.\n\n10. Ha ostromol a test és vér, Szegény lelkem csak hozzád tér, Uram, kegyelmet tőled kér.\n\n11. Ha reám kereszt tétetett, Ha megúnom az életet: Vígasztalsz, örök szeretet.\n\n12. Ha sajtolgat a szegénység: Hozzád vezet a reménység, Édes Atya, nagy Istenség.\n\n13. Ha rettent halálfélelem: Édes Jézus, te légy velem; Megtartó kezed ölelem.\n\n14. Erősítsd gyenge hitemet, Halálos küzdéseimet, Segítsd, idvezítsd lelkemet.\n\n15. Nyugodt lesz így porba szállnom, Végső szómmal ezt kiáltom: Jövel, Úr Jézus, Megváltóm!","year":"1841","title":"412. Porok vagyunk, porrá lészünk","composer":"Debrecen, 1791","poet":"Pápa, 1841","translator":"","ref_songbook":"48/412","svg":"svg/ref48-412-001.svg"}