{"uuid":"6df7d587-f4f9-4eb2-ada6-a1ed60f9b294","lyrics":"1. Adjatok hálát az Istennek, Imádkozzatok szent nevének! Hirdessétek dicséretét És minden jótéteményét! Beszéljétek a nép előtt Nagy csudáit, melyeket tött!\n\n2. Néki vígan énekeljetek, Sok csuda dolgát dicsérjétek! Magasztaljátok szent nevét, Kik szívből félitek őtet! Örvendjen azoknak szívek, Kik az Úrról emlékeznek!\n\n3. Keressétek e kegyes Urat És az ő színét és hatalmát! Meggondoljátok dolgait, Ne felejtsétek csudáit! Ítéletit hirdessétek, Melyek ő szájából jöttek!\n\n23. Népét vígsággal ő kihozta, Választott népét vigasztalta. A pogányok tartományát, Ezeknek adta országát, Mit kezükkel munkálkodván, Szerzettek volt ez országban.\n\n24. Ezt nékiek azért mívelte, Hogy gondjuk légyen törvényére, Hogy fogadják meg ő szavát, Megtartsák parancsolatát, És örökké megőrizzék, Melyért dicséret Istennek!","title":"105. zsoltár. Adjatok hálát az Istennek","composer":"Genf, 1562","poet":"Béza T., 1519–1605","translator":"","ref_songbook":"48/105. zsoltár","svg":"svg/ref48-105. zsoltár-001.svg"}