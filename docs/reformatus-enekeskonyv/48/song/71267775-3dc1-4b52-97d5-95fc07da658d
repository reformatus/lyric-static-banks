{"uuid":"71267775-3dc1-4b52-97d5-95fc07da658d","lyrics":"1. Ó, Jézus, árva csendben az ajtón kívül állsz, Bejönnél már, de némán kulcsfordulásra vársz. Mi mondjuk, hogy miénk vagy, te vagy a név, a jel: Ó, szégyen, hogy te légy az, akinek várni kell.\n\n2. Ó, Jézus, most kopogtatsz, sebhelyes még a kéz; Könnymarta kedves arcod oly búsan intve néz. Ó, áldott, drága jóság, mely ennyit tűrve vár! Ó, bűnök szörnyű bűne, mely téged így kizár!\n\n3. Ó, Jézus, szólsz, s a szívhez a szó szelíden ér: „Így bánsz velem? – teérted hullt testemből a vér!” Bús szégyennel behívunk, az ajtónk nyitva már. Jöjj, Jézus, jöjj, ne hagyj el, a szívünk várva vár.","title":"457. Ó, Jézus, árva csendben az ajtón kívül állsz","composer":"Walesi dallam","poet":"How W. W. (1823–1897) a Jel 3,20 alapján. F.: Áprily Lajos","translator":"","ref_songbook":"48/457","svg":"svg/ref48-457-001.svg"}