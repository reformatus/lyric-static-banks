{"uuid":"6bf416f7-6ee2-4940-8493-017c5fd33aff","lyrics":"1. E világnak fényessége, És szenteknek idvessége, Krisztus Jézus, egy reménye, Mennynek, földnek teremtője!\n\n2. Kegyetlen halált meggyőzéd, Ördög hatalmát elvévéd, Pokol torkát bérekesztéd, Bűnünket rólunk elvévéd.\n\n3. Te általad megváltattunk, Te általad szabadultunk, Te általad igazultunk, Te általad megtartattunk.\n\n4. Alázatosan könyörgünk, Buzgó szívből esedezünk: Légy minékünk segítségünk, Mert jól látod, mely sok bűnünk.\n\n5. Add Szentlelked ajándékát, Örök életnek jutalmát, Engeszteld Atyád haragját, Láthassuk ő szent irgalmát.\n\n6. Te vagy mennyország kapuja, És idvességnek ajtaja, Bűnösöknek szószólója, És csak egy közbenjárója.\n\n7. Dicsőség légyen Atyának, Tenéked, ő szent Fiának, És a mi Vigasztalónknak, A teljes Szentháromságnak.","composer":"","poet":"Batthyány-kódex, 1550 körül","translator":"","ref_songbook":"48/288","svg":"svg/ref48-288-001.svg"}