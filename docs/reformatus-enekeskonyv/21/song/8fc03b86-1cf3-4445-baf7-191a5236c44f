{"uuid":"8fc03b86-1cf3-4445-baf7-191a5236c44f","lyrics":"1. A mennyből jöttem hozzátok, Ma néktek boldog hírt mondok. Oly nagy örömet hirdetek, Hogy méltán ujjong szívetek.\n\n2. E mai nap egy kisgyermek Tinéktek szűztől született. A gyermek édes, kedves, szép, Öröm sugárzik róla szét.\n\n3. Úr Jézus Krisztus, Isten ő, Nagy ínségekből megmentő, Ki megvált, megtart, üdvözít, A bűn szennyétől megtisztít.\n\n4. Lehozta boldogságotok, Mely Atyjánál már készen volt, Hogy országába lépjetek, Örökké véle éljetek.\n\n5. Bizonyságként ez lesz a jel: Egy jászol mélyén ott pihen, Bepólyálva találjátok, Ki mennyet-földet alkotott.\n\n6. Mi is együtt örvendezve A pásztorokkal menjünk be, Hogy meglássuk ajándékát, Az Isten drága, szent Fiát.\n\n7. A mennyei magas égben Dicsőség légyen Istennek, Ki szent Fiát küldé értünk, Hogy Megváltónk legyen nékünk.","year":"1539","title":"405. A mennyből jöttem hozzátok","composer":"M. Luther, 1535, 1539","poet":"M. Luther, 1535, 1539","translator":"Vizi I.","ref_songbook":"21/405","svg":"svg/ref21-405-001.svg"}