{"uuid":"13a7e29e-1a6d-4e94-a6e9-f336e18e16e7","lyrics":"1. Ma örvendezzetek, hisz nincs okunk a búra! A Megfeszíttetett itt van közöttünk újra! Ha Krisztus nincs velünk, hiába könny és bánat, úgy mit sem ér hitünk. De Krisztusunk feltámadt, feltámadt, feltámadt, feltámadt!\n\n2. Ádáz ellenfelünk sokkal erősebb nálunk. Mi csak veszíthetünk, ha csak magunk csatázunk. Ha Krisztus nincs velünk, hiába könny és bánat, úgy mit sem ér hitünk. De Krisztusunk feltámadt, feltámadt, feltámadt, feltámadt!\n\n3. Vágyom szívem szerint a mennyben otthon lenni, Ám a halál révén félelmetes átkelni. Ha Krisztus nincs velünk, hiába könny és bánat, úgy mit sem ér hitünk. De Krisztusunk feltámadt, feltámadt, feltámadt, feltámadt!\n\n4. Az örvény nem nyel el, mert Jézus átment rajta. Ó, jöjj, Immánuel, vígy át a túlsó partra! Ha Krisztus nincs velünk, hiába könny és bánat, úgy mit sem ér hitünk. De Krisztusunk feltámadt, feltámadt, feltámadt, feltámadt!","year":"1624","composer":"D. R. Camphuysen, 1624","poet":"G. R. Woodward, 1902","translator":"Hamar I.","ref_songbook":"21/512","svg":"svg/ref21-512-001.svg"}