{"uuid":"cbc711c9-1568-4b70-8cd6-a180f3328c56","lyrics":"1. Jézus, Istennek Báránya, Kínjaidat ég s föld szánja. A nap, a nap sötétté változik, A föld, a föld reng és ingadozik.\n\n2. Hegyek, halmok süllyedeznek, A kősziklák repedeznek, Holtak, holtak sírból feltámadnak, A szent, a szent városban jelt adnak.\n\n3. Íme, a templom kárpitja Kettéhasad, és megnyitja Helyét, helyét a szentek szentjének, Isten, Isten szent közelségének.\n\n4. Mindezekből, ó, mit értsünk? És szívünkbe, ó, mit véssünk? Isten, Isten végtelen kegyelmét, Hozzánk, hozzánk csuda nagy szerelmét.\n\n5. Fiát a szeretet Atyja Kereszt kínjaira adja, Értünk, értünk hogy eleget tégyen, Urunk, Urunk s Üdvözítőnk légyen.\n\n6. Köztünk van a Szentek Szentje: A híveknek ezt jelentse Az ép, az ép kárpit hasadása, Földig, földig kettészakadása.\n\n7. Jézus, ki értünk szenvedtél, Hogy éljünk, halálra mentél: Néked, néked szívből hálát adunk, Holtig, holtig híveid maradunk.","year":"1559","composer":"M. Grodzki, Königsberg, 1559","poet":"M. Grodzki, Königsberg, 1559","translator":"Dunántúli evangélikus énekeskönyv, 1911","ref_songbook":"21/497","svg":"svg/ref21-497-001.svg"}