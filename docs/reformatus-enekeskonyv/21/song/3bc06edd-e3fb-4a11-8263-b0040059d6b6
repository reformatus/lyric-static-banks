{"uuid":"3bc06edd-e3fb-4a11-8263-b0040059d6b6","lyrics":"1. Szabadíts meg engem, Úr Isten, És tarts meg ellenségim ellen! Mentsd meg azoktól életem, Kik feltámadtak ellenem! Oltalmazz meg a hamis néptül, Ki én veszedelmemnek örül, És szomjazik ártatlan vért! Ments meg attól szent nevedért!\n\n2. Mert szörnyen életemre törnek, És énellenem szövetkeznek; Hatalmaskodnak énrajtam, Kiknek soha nem ártottam. Azok készülnek énellenem, Kik ellen semmit nem vétettem; Kelj fel azért, Uram, láss meg, És kegyelmesen őrizz meg!\n\n3. Én ellenségimnek ereje, Kezedben minden tehetsége. Benned bízom, én Istenem, Mert te vagy én segedelmem. Az Isten jóvoltát jelenti, Nyavalyámnak elejét veszi, És megláttatja énvélem, Hogy elvész én ellenségem.\n\n4. Mert te vagy, Uram, én oltalmam, Reménységem és bizodalmam; Azért, ó, én erősségem, Mindenütt neved dicsérem, Hogy nekem az én szükségemben, Segedelmem vagy ínségemben; Te vagy én erős kőváram, Kegyességed nagy énrajtam.","year":"1562","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/59","svg":"svg/ref21-059-001.svg"}