{"uuid":"c8f8ef9b-7053-48cd-84fa-597866c9a17b","lyrics":"1. Maradj velem, mert mindjárt este van, Nő a sötét, ó, el ne hagyj, Uram; Nincs senkim, és a vigaszt nem lelem, Gyámoltalannal, ó, maradj velem.\n\n2. Kis életem fut s hervadásba hull, Bú lesz a vígság, fényesség fakul, Csak változást és romlást lát a szem; Változhatatlan, ó, maradj velem.\n\n3. Minden múló perc Hozzád visz közel, Kegyelmed űzi kísértőmet el, Nincs más vezérem, nincs más Mesterem, Fényben, borúban, ó, maradj velem.\n\n4. Ellenség ellen áldásod fedez, A könny nem sós, a kór is könnyű lesz, Sír, halálfullánk, hol a győzelem? Győztes leszek, csak légy, Uram, velem.\n\n5. Hunyó szemembe vésd keresztedet, Ködöt foszlatva láttasd szent eged. Föld árnya fut, menny fénye megjelen: Halálban is Te légy, Uram, velem.","year":"1847","title":"705. Maradj velem, mert mindjárt este van","composer":"Eventide, W. H. Monk, 1861","poet":"H. F. Lyte, 1847","translator":"Áprily L.","ref_songbook":"21/705","svg":"svg/ref21-705-001.svg"}