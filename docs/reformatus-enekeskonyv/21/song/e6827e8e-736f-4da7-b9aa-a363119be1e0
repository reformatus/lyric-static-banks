{"uuid":"e6827e8e-736f-4da7-b9aa-a363119be1e0","lyrics":"1. Ó, lelkem szent napsugara! Ahol te vagy, nincs éjszaka. Bár földi köd szakadna fel, S látás elől ne fedne el.\n\n2. Ha csendes est szememre száll S szelíd álomharmat szitál, Gondoljam azt, én Istenem: Nyugodni jó a szíveden.\n\n3. Reggeltől estig légy velem, Nincs nálad nélkül életem; Légy velem, ha az éj leszáll, Nélküled rémít a halál.\n\n4. Ha egy bolygó, bús gyermeked Gúnyolta szód, mert tévedett, Ne hagyd bűnben, Kegyelmes, őt, Emeld fel azt a vétkezőt.\n\n5. Virraszd, akit kór súlya nyom, Ki koldus, áldd meg gazdagon; Kit kín szorít, gyász keserít, Légy álma, könnyű és szelíd.\n\n6. Jöjj, és áldj meg, ha ébredünk, S világ útján járunk-kelünk, Míg jóságod szent tengerén Majd elmerít az égi fény.","year":"1820","title":"700. Ó, lelkem szent napsugara!","composer":"St. Cross, J. B. Dykes, 1861","poet":"J. Keble, 1820","translator":"Áprily L.","ref_songbook":"21/700","svg":"svg/ref21-700-001.svg"}