{"uuid":"318e685f-09dc-4d8d-be9f-adcc3a62009d","lyrics":"1. Hallgass, én népem, az én törvényemre, Füledet hajtsad az én beszédemre, Amelyek az én szájamból származnak. Hogy jól megérthesd mivoltát azoknak, Mert én néked oly dolgot beszélek, Mit titoknak tarthatnak mindenek.\n\n2. Oly dolgot, amit a mi atyáinktól Hallottunk, és megértettünk azoktól, Nem azért, hogy csak mi megemlékeznénk, De fiainknak is jól elbeszélnénk; Hirdessük azért nagy dicsőségét, És az ő sok csudatéteményét!\n\n3. A pusztán a kősziklát meghasítá, És a vízzel, amely abból kifolya, Népét megitatá, és azon helybe’ A kősziklából kútfejet ereszte, Melyből bőséges forrás buzdula, Mely, mint a patak, sebesen folya.\n\n4. Bátorsággal ő seregét kivitte, Az ellenséget tengerbe vesztette; Mindenütt nyíltan és szabadon mentek, Míg a szent föld határába nem értek, Bevitte őket arra a helyre, Melyet erős jobb kezével szerze.","title":"78. Hallgass, én népem, az én törvényemre","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/78","svg":"svg/ref21-078-001.svg"}