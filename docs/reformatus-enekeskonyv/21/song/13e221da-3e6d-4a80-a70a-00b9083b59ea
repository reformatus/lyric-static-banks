{"uuid":"13e221da-3e6d-4a80-a70a-00b9083b59ea","lyrics":"1. Jer, temessük el a testet, Melyen a halál erőt vett, De majd a végítéletre Föltámad örök életre.\n\n2. Ím, ami porból vétetett, Az ismét porrá, földdé lett; De porból is feltámasztja Az Úr hatalmas szózatja.\n\n3. A hívő lélek Istennél Mennyekben mindörökké él; Mert Jézus érte is eljött, S a bűntől megváltotta őt.\n\n4. Ki itt sok ínséget látott, Immár nyert nagy boldogságot; És kinek fájt, sírt a lelke, Már nyugodalmát meglelte.\n\n5. Jer, hagyjuk őt itt aludni, Jézus Krisztusban nyugodni; S mindnyájan vigyázók legyünk, Mert innen mi is elmegyünk.\n\n6. Ó, Jézusunk, segíts minket, Végezvén itt életünket, Hogy csendesen meghalhassunk, Hozzád mennyekbe juthassunk!","year":"1531","title":"608. Jer, temessük el a testet","composer":"Wittenberg, 1544","poet":"M. Weiße, 1531","translator":"Várad, 1566","ref_songbook":"21/608","svg":"svg/ref21-608-001.svg"}