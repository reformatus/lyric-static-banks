{"uuid":"1132747e-14b9-4dfa-a5fe-d7183bff96c2","lyrics":"1. A jöttöd miként várjam, Hogyan fogadjalak, Ki mindeneknek vágya, Ki lelkem éke vagy? Ó, Jézus, gyújts e szívbe’ Most szent szövétneket, Hogy keressem és értsem Te szent tetszésedet!\n\n2. Ma Sionod hint néked Zöld pálmaágakat, És én is áldlak téged, Mondván zsoltárokat. A szívem örvendezve Csak téged dicsőít, És buzgón zengedezve Hirdeti tetteid.\n\n3. Ó, mit tettél te értem, Mint szerzél örömet! Nemrég még testem-lelkem Kínok közt szenvedett, És áldott országodból Én, jaj, kiűzettem; Te örök jóvoltodból Azt visszanyerhettem.\n\n4. Én rút fogságban voltam, Te megszabadítál, És voltam gyalázatban, Te felmagasztaltál, És égi dicsőségre Te magad emeltél, És örök üdvösségre Te elsegítettél.\n\n5. Az örök fényességből E földre mi hozott? A szerelmed, mely mennyből Engem itt meglátott! Mert láttad e világot S a tenger szenvedést: Otthagyván mennyországot, E földre hoztál fényt.\n\n6. Ezt jól szívedbe véssed, Kit bánat ért vagy gyász, Kit lelki szenvedésed, Sok bűnöd megaláz! Ó, ne félj, közel van már A te segítséged, Mert Jézus, földre szállván, Hozza békességed.\n\n7. Már éjjel-nappal nem kell Azon aggódnotok, Hogy pislákoló hittel Miként fogadjátok, Mert önként jön le hozzánk Az élő Szeretet, Örömöt, békét hoz ránk A bűn és baj helyett.\n\n8. Ó, ne féljetek tőle, Bár sok a bűn, a gond, Hisz elfedezi őket A mi hű Megváltónk! A megtérő szíveknek Ő üdvösséget hoz, A benne reménylőknek Ő békességet oszt.\n\n9. Hát ne félj ellenségtől, Se mérges nyilától: A szabadítás eljön Az egek Urától! A győztes Jézus jön már, És győzelmet szerez, És zúg és zeng a zsoltár, A földön béke lesz.\n\n10. Az Úr ítélni fogja Az őt ítélgetőt, De kebelére vonja Az őbenne hívőt. Ó, jöjj el, Dicsőségünk, A lelkünk óhajtoz, Hisz te vagy örökségünk, Hát emelj magadhoz!","year":"1614","composer":"M. Teschner, 1614","poet":"P. Gerhardt, 1653","translator":"Zengedező mennyei kar, 1735","ref_songbook":"21/388","svg":"svg/ref21-388-001.svg"}