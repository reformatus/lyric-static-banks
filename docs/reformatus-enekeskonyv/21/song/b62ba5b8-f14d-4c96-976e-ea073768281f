{"uuid":"b62ba5b8-f14d-4c96-976e-ea073768281f","lyrics":"1. Szívem megalázván, tehozzád megyek, Elődbe, Istenem, hál’adást viszek, És szent Fiad által néked könyörgök.\n\n2. Áldott légy, én Uram, hogy megtartottál, Bút és kárt ez éjjel rám nem bocsátál, Angyali sereggel oltalmam voltál.\n\n3. Mai nap ezt velem cselekedd, Uram: Mindenféle bűntől magam óvhassam, Hitem jó gyümölcsét hogy el ne rontsam.\n\n4. Magamat egészen neked szentelem: Kegyelmes oltalmad legyen mellettem, Szentlelked és igéd legyen vezérem.\n\n5. Istenem, tenéked legyen dicsőség, A Szentháromságban ki vagy egy Felség: Csak tégedet illet minden tisztesség!","year":"1744","composer":"Kolozsvár, 1744","poet":"Lőcse, 1635","translator":"","ref_songbook":"21/661","svg":"svg/ref21-661-001.svg"}