{"uuid":"525cfde7-b17d-458a-ad89-4779e61e85d1","lyrics":"1. Dicsérlek, Uram, téged, Hogy ez elmúlt éjjel Életem megőrizted Hatalmas kezeddel; Sötétségnek tőriből, Mely körülvett vala, Íme, engemet kivől, Ó, mindenek Ura!\n\n2. Néked adok hálákat, Én kegyes Istenem, És kérlek mint Atyámat: Ma is tarts meg engem, Hogy szolgálhassak néked Akaratod szerint: Éltemet vezéreljed, Légy velem óránkint!\n\n3. Hogy el ne tévelyedjem A te ösvényidtől, Ne ártson ellenségem, Őrizkedjem bűntől: Őrizz meg jóvoltodból, Uram, téged kérlek, Ördög álnokságától Hogy semmit ne féljek.\n\n4. Adjad, hogy erős hittel Bízzam szent Fiadban; Bűneimet töröld el. Tarts meg irgalmadban. Hiszem, hogy ezt megadod, Amint megígérted; Bűnünket megbocsátod, Ha könyörgünk néked.\n\n5. Szeress jó reménységgel, Mely nem ejt szégyenben; Atyafi szeretettel Építsél éltemben, Hogy szívből szerethessem Felebarátomat, És ebben ne keressem Soha én hasznomat.\n\n6. Engedd, hogy szent igédet Bátran megvallhassam, Tisztemben hűségemet Néked megtarthassam; Senki engem e földön Tőled el ne vonjon, Híveid seregében Felséged megtartson.\n\n7. Hogy szent dicséretedre Végezzem e napot, Tőled ne térjek félre, Vezéreld utamot; Áldd meg termő földünket, Őrizz meg éltünkbe’, Mert minden javainkat Ajánljuk kezedbe.","year":"1535","title":"663. Dícsérlek, Uram, téged","composer":"G. Franc, Genf, 1542 (130. zsoltár)","poet":"J. Kohlross, 1535","translator":"Pécseli Király I., Oppenheim, 1612","ref_songbook":"21/663","svg":"svg/ref21-663-001.svg"}