{"uuid":"460b9c96-0739-463d-8582-3a73d76e0c3e","lyrics":"1. Megvizsgáltál, Uram, engem, Ismersz minden helyzetedben, Útjaimat jól tudod. A beszéd még nyelvem alatt, S Te már érted szavaimat; Tőled hova futhatok?\n\n2. Körülzártál elöl, hátul, A kezedet szent áldásul Tartod fölém, Istenem. Csodálatos a tudásod, Oly magasba nem is látok; Árnyékodban létezem.\n\n3. Menjek bár az égbe, ott vagy, Koporsómban is jelen vagy, Fogod az én kezemet. Engem sötétség se rejthet, Mert nincs sötét Teelőtted: Csontjaimat ismered.\n\n4. Az időnek ős-mélyében, Anyám titkos, szent méhében, Tudtad, miként sarjadok. Mikor még egy sejt se voltam, Már könyvedben írva voltam: Hogy születek, s meghalok.\n\n5. Nékem ezért olyan drága Gondolatod summázása, Bár elmémig föl nem ér. Veszejtsd el a gonoszt bennem, Ellenségedet szívemben! Jobbik részem erre kér.\n\n6. Mert ellened, aki vétett, Nemcsak a Te ellenséged, Ellenem is tör, tudom. Vizsgáld meg a lelkem, Isten, S ha ellened bármit tettem, Indíts el a jó úton.","composer":"Gryllus D.","poet":"Sumonyi Z.","translator":"","ref_songbook":"21/780","svg":"svg/ref21-780-001.svg"}