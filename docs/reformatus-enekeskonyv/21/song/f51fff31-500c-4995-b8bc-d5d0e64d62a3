{"uuid":"f51fff31-500c-4995-b8bc-d5d0e64d62a3","lyrics":"1. Mi, keresztyének, tenéked, Atya Úr Isten, könyörgünk, Hogy minket ma megoltalmazz, Adj igaz hitet minekünk.\n\n2. Nyelvünket te megszenteljed, És szívünket megőrizzed, Hogy ma tenéked mondhassunk Örvendetes dicséretet.\n\n3. A mi szívünkből tégedet Adjad igazán vallanunk, Hogy minden gonosz bűnökből Teáltalad megtartassunk.\n\n4. Dicséret légyen Atyának, És mi Urunknak, Krisztusnak, Velük együtt Szentléleknek, A dicső Szentháromságnak.","year":"1636","title":"657. Mi, keresztyének, tenéked","composer":"a 652. dicséret dallamára","poet":"a latin himnusz alapján Öreg graduál, 1636","translator":"","ref_songbook":"21/657","svg":"svg/ref21-657-001.svg"}