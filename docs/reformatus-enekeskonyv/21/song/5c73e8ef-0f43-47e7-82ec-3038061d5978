{"uuid":"5c73e8ef-0f43-47e7-82ec-3038061d5978","lyrics":"1. Tisztítsd meg szíved, Jeruzsálem népe, Hogy megtartassál, mosódj hófehérre, Karmazsin színű bűneidből tisztulj, Hogy ki ne pusztulj!\n\n2. Szeplőtelen légy a Krisztus napjára, Mert igen nagy volt váltságodnak ára, Ártatlan omlott Királyodnak vére. Térj meg kedvére!\n\n3. Nem járhatsz folyvást annyi undokságban, Részed így nem lesz mennyek országában. Vedd fel a harcot, vedd fel a keresztet, Vagy üdvöd veszted!\n\n4. Élj botlás nélkül, szentül, feddhetetlen, Vizsgáld a törvényt lelkiismeretben. Inkább fonj gyarló tested ellen ostort, Semhogy bemocskold!\n\n5. Tisztítsd meg ajkad oltárról vett szénnel, Rútat ne illess, mit a lelked szégyell! Jót cselekedjél mindenekkel bőven, Minden idődben!\n\n6. Új teremtés vagy: vetkezd le a régit! Ördög, ha üldöz, e világ, ha rémít, Csak meg ne hátrálj, maradj meg az újban, Véled az Úr van!","title":"473. Tisztítsd meg szíved","composer":"Kolozsvár, 1744 (Paradicsomnak te szép élő fája)","poet":"Scholz L.","translator":"","ref_songbook":"21/473","svg":"svg/ref21-473-001.svg"}