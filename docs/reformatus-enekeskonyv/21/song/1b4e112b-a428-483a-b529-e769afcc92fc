{"uuid":"1b4e112b-a428-483a-b529-e769afcc92fc","lyrics":"1. Hallgasd meg, Izráel pásztora, És Józsefnek vezérlő Ura, Kit őrzöl, mint egy juhnyájat, Fordítsd hozzánk szent orcádat! Aki ülsz a kérubokon, Jelenjél meg világoson!\n\n2. Úr Isten, térj hozzánk ismétlen, Őrizz meg minden gonosz ellen! Nyújtsad világosságodat, Fordítsad ránk irgalmadat, Térítsd hozzánk szent orcádat, És semmi nekünk nem árthat!\n\n3. Ó, Úr Isten, vajon míg tartod Mirajtunk a te nagy haragod? Míg veted meg kérésünket? Könnyhullatást kenyér helyett Adtál nekünk, és itattál Minket nagy könnyhullatással.\n\n4. Te minket nagy szégyenbe ejtél, Szomszédinkkal nem becsültettél; Lettünk az ellenség csúfja! Tarts meg, seregeknek Ura! Világosítsd színed rajtunk, És nem lesz semmi bántásunk!\n\n5. A szőlőtövet Egyiptomból Elhozád, szolgálat házából, És a jó földbe plántálád, Honnan a népet kihozád; E tágas téren nagy messze Ő gyökere kiterjede.\n\n6. Ő széles árnyéka kiterjedt, Béfödte a magas hegyeket, Az ő vesszői magasak, Felnőttek, mint a cédrusfák, Ágait mind a nagy vízig Kiterjeszté, a tengerig.\n\n7. Mért rontottad el kerítését, Hogy átengedd az ellenséget, Ki szőlőjét leszaggassa? Még gyökerét is tapossa! A vadak kitúrják szörnyen! Hogy engedted ezt, Úr Isten?\n\n8. Uram, ismétlen térj mihozzánk, Mennyekből szemed fordítsd reánk, És látogasd meg a szőlőt, Melyet jobb kezed ültetett, Nézd meg a csemetét végre, Kit szerzél dicsőségedre!\n\n9. Tűzzel megint megégettetik, Teljességgel elpusztíttatik Haragodnak nagy tüzében. Nyújtsd kezedet, ó, Úr Isten, Az emberre, kit kezeddel Magadnak erősítettél.\n\n10. És mi el nem térünk tetőled, Csak életünket erősítsed, És dicsérjük szent nevedet, Úr Isten, vigasztalj minket! Világosítsd színed rajtunk, És mi nyilván megtartatunk.","title":"80. Hallgasd meg, Izráel pásztora","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/80","svg":"svg/ref21-080-001.svg"}