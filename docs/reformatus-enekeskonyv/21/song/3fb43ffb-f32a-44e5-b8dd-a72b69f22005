{"uuid":"3fb43ffb-f32a-44e5-b8dd-a72b69f22005","lyrics":"1. Krisztus, ki vagy nap és világ, Minket sötétségben ne hagyj! Igaz világosság te vagy, Kárhozatra mennünk ne hagyj!\n\n2. Téged kérünk, szent Úr Isten: Oltalmazz minket ez éjen; Nyugodalmunk benned legyen, A mi lelkünk el ne vesszen!\n\n3. Nehéz álom el ne nyomjon, Az ellenség meg ne csaljon; Testünk hozzá ne hajoljon, És haragodba ne hozzon!\n\n4. Mi szemeink ha alusznak, Szíveink rád vigyázzanak; Te hatalmadnak ereje Légyen híveid őrzője!\n\n5. Úr Isten, hozzád kiáltunk: Gondviselőnk, légy oltalmunk! Őrizz meg ellenségektől, Lelki, testi ínségektől!\n\n6. Parancsoljad angyalidnak, Hogy mireánk vigyázzanak; A mi gonosz ellenségünk Messze távol járjon tőlünk!\n\n7. Emlékezzél meg mirólunk: Jól tudod, mily gyarlók vagyunk; Kiket megváltál véreddel: Úr Jézus, kérünk, ne hagyj el!\n\n8. Dicsőség légyen Atyának, Ő szent Fiának, Krisztusnak, Szentlélekkel egyetemben, Örökkön örökké! Ámen.","title":"681. Krisztus, ki vagy nap és világ","composer":"Debrecen, 1774","poet":"a Christe qui lux es latin himnuszból","translator":"Debrecen, 1592","ref_songbook":"21/681","svg":"svg/ref21-681-001.svg"}