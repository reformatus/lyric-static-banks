{"uuid":"ef884022-1e67-44c0-b82c-3d90bab5f280","lyrics":"1. Ó, Sion, ébredj, töltsd be küldetésed, Mondd a világnak: Hajnalod közel! Mert nem hagy az, ki népeket teremtett, Senkit sem éjben, bűnben veszni el. Légy örömmondó békekövet, Hirdesd: a Szabadító elközelgetett!\n\n2. Lásd: millióknak lelke megkötözve, Rabláncként hordoz sötét bűnöket; Nincs, kitől hallja: Megváltónk keresztje Mily gazdag élet kútja lett neked. Légy örömmondó békekövet, Hirdesd: a Szabadító elközelgetett!\n\n3. Mondd minden népnek: elveszett juháért Mit tett a Pásztor – csuda szerelem –, Földig hajolt a kárhozott világért, S meghalt alant, hogy élhess odafenn. Légy örömmondó békekövet, Hirdesd: a Szabadító elközelgetett!\n\n4. Küldj fiaidból, akik nemhiába Élvezik kincsed: hirdessék szavad; Öntsd lelked értük győzelmes imába: Mindent, mit adtál, Krisztus visszaad. Légy örömmondó békekövet, Hirdesd: a Szabadító elközelgetett!\n\n5. Ő visszajön, Sion, előbb, mint véled, Felfedi titkát minden szív előtt. Egy lélekért se érjen vádja téged, Hogy temiattad nem látta meg Őt. Légy örömmondó békekövet, Hirdesd: a Szabadító elközelgetett!","year":"1868","title":"832. Ó, Sion, ébredj, töltsd be küldetésed","composer":"Tidings, J. Walch, 1875","poet":"M. A. Thomson, 1868","translator":"Csomasz Tóth K.","ref_songbook":"21/832","svg":"svg/ref21-832-001.svg"}