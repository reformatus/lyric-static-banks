{"uuid":"cceb3607-01c1-42c9-87bc-a9f3d9ccf191","lyrics":"1. Urunk, Jézus, fordulj hozzánk, Szent Lelkedet ma töltsd ki ránk, Kegyelmeddel minket segélj, Az egy Igazságra vezérlj.\n\n2. Nyisd meg szánkat hál’adásra, Készítsd szívünk buzgóságra, Hitünk s értelmünk neveljed, Neved velünk ismertessed.\n\n3. Míglen éneklünk mennyégben: Szent, szent, szent az erős Isten, És színről színre láthatunk, A fényességben vigadunk.\n\n4. Dicsőség Atya Istennek, Fiúnak és Szentléleknek: A dicső Szentháromságnak Mindenek áldást mondjanak!","year":"1648","title":"201. Urunk Jézus, fordulj hozzánk","composer":"Görlitz, 1648","poet":"Görlitz, 1648","translator":"Új zengedező mennyei kar, 1743","ref_songbook":"21/201","svg":"svg/ref21-201-001.svg"}