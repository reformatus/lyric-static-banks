{"uuid":"c574aa76-0a3d-4411-9bc9-89e8778b3f32","lyrics":"1. Ha a keresztre néz szemem, Melyen a menny Királya halt, Legdrágább kincsem megvetem, És büszkeségem térdet hajt.\n\n2. Ne hagyd, Uram, hogy kívüled Dicsekvésem másban legyen, Mi bennem hívság, gyűlölet, Krisztusért veszni engedem.\n\n3. Vérző seb lábán és kezén, Tövis hasítja homlokát, Szeretet kínja s égi fény Formál tövisből koronát.\n\n4. Hát én elébed mit vigyek? Egész világ vajon mit ér? Fogadd el bűnös szívemet, Életemet kegyelmedért!","year":"1825","composer":"Hamburg, L. Mason, 1825","poet":"I. Watts, 1707","translator":"Thaly L.","ref_songbook":"21/487","svg":"svg/ref21-487-001.svg"}