{"uuid":"c36a5bb3-cbab-492e-bfea-e013240092f4","lyrics":"1. Jöjj, élő víz, te égi íz, csak téged óhajt szívem! Más forrás nincs, csupán e kincs, ez megelégít ingyen.\n\n2. Hű Megváltóm, Szabadítóm, életre buzgó kútfő! Öt sebedből, szent véredből megváltás, élet, üdv jő.\n\n3. Jöjj, szomjazó, az Üdvadó itt élő vizet kínál! Kérd hittel őt, adj új erőt, a szomjazókra még vár.\n\n4. Jézus az Út, ki rajta fut, bő legelőkre lelhet. Nézd lábnyomát, halld meg szavát, jó vizekre terelget!\n\n5. Törj össze, gát, e nagy világ szomjazza rég a békét! Áradj, folyó, bűnt tisztító, add vissza ékességét!","composer":"Debrecen, 1778 (Én Istenem! Sok nagy bűnöm)","poet":"Gerzsenyi S.","translator":"","ref_songbook":"21/752","svg":"svg/ref21-752-001.svg"}