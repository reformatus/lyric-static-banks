{"uuid":"e0e02c4b-736f-4b06-a72a-07d2773eb825","lyrics":"1. Könyörögjünk az Istennek, Krisztus által mi Atyánknak, Hogy fogadjon fiainak, Kegyelmezzen bűneinknek.\n\n2. Az ördögnek hatalmától És bűneink fogságától, Mindenféle ellenségtől Oltalmazzon, és haláltól.\n\n3. Vigasztaljon Szentlelkével, Igazgasson beszédével, Ne bosszantsuk bűneinkkel, És nagy hitetlenségünkkel.\n\n4. Mai napi életünkben Ne essünk semmi vétekben, Nagy józanság életünkben Legyen minden beszédünkben.\n\n5. Szent angyalid őrizzenek, És kezükkel emeljenek, Rontani ne engedjenek Se embernek, se ördögnek.\n\n6. Dicséret néked, Úr Isten, Ki látsz minket kegyelmesen, Hallgass mostan nagy kegyesen, Hogy könyörgünk szükséginkben.","year":"1636","title":"655. Könyörögjünk az Istennek","composer":"a 652. dicséret dallamára","poet":"Öreg graduál, 1636","translator":"","ref_songbook":"21/655","svg":"svg/ref21-655-001.svg"}