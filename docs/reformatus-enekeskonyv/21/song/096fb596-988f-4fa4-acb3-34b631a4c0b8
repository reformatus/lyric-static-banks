{"uuid":"096fb596-988f-4fa4-acb3-34b631a4c0b8","lyrics":"1. Ó, Krisztus, láttam szenvedésed, S borzongásom véget nem ért, Jaj, hogy halálkín lett a részed Érettem, árva bűnösért.\n\n2. A természet velünk zokogja Halálodért fájdalmait, Elbújt a nap, gyászukba rogyva Siratnak választottaid.\n\n3. Szent áldozat, tedd, meg ne szűnjünk Kereszten látni tégedet! Szent véred mossa csak le bűnünk, Lelkünk előtt az tár eget.\n\n4. Jóságod mély és mély a hála, Amellyel hozzád fordulunk; Bűnünkért mentél kínhalálba, Egyetlen Megváltó Urunk.","year":"1704","composer":"Halle, 1704","poet":"B. Bastie, †1841","translator":"Áprily L.","ref_songbook":"21/494","svg":"svg/ref21-494-001.svg"}