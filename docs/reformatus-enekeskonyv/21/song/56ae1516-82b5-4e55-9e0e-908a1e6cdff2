{"uuid":"56ae1516-82b5-4e55-9e0e-908a1e6cdff2","lyrics":"1. Neked zendül, Istenünk, a hála. Hozzád száll ma szívünknek imádsága, Mert te vagy nékünk igaz reménységünk, Hű menedékünk.\n\n2. Te kötötted össze életünket: Lépteinket egymáshoz te vezetted. Szívünknek lángja, szerelem virága Jóságod áldja.\n\n3. Gyermekeket te adtál minékünk. Áldd meg, kérünk: példás életet éljünk, Hogy megtalálják az utat tehozzád, És el ne hagyják!\n\n4. Egymás terhét szívből elviselnünk Segíts, kérünk: Krisztus éljen mibennünk, S bár gyakran botlunk, haragot ne tartsunk, Sőt megbocsássunk!\n\n5. Tarts meg minket vidám jókedvedben, Békességben, hűséges szeretetben! Fogjad kezünket, Te adj győzedelmet És üdvösséget!","composer":"Prága, 1567 (Az Úr Isten az én reménységem)","poet":"Dóka Z.","translator":"","ref_songbook":"21/842","svg":"svg/ref21-842-001.svg"}