{"uuid":"277c8ac3-8f34-4a5b-bb24-65fecd1ff0cf","lyrics":"1. Ó, Jézus, árva csendben az ajtón kívül állsz, Bejönnél már, de némán kulcsfordulásra vársz. Mi mondjuk, hogy miénk vagy, te vagy a név, a jel: Ó, szégyen, hogy te légy az, akinek várni kell.\n\n2. Ó, Jézus, most kopogtatsz, sebhelyes még a kéz; Könnymarta kedves arcod oly búsan intve néz. Ó, áldott, drága jóság, mely ennyit tűrve vár! Ó, bűnök szörnyű bűne, mely téged így kizár!\n\n3. Ó, Jézus, szólsz, s a szívhez a szó szelíden ér: „Így bánsz velem? Teérted hullt testemből a vér!” Bús szégyennel behívunk, az ajtónk nyitva már. Jöjj, Jézus, jöjj, ne hagyj el, a szívünk várva vár!","year":"1867","title":"722. Ó, Jézus, árva csendben az ajtón kívül állsz","composer":"walesi dallam, Llangloffan, 1865","poet":"W. W. How, 1867","translator":"Áprily L.","ref_songbook":"21/722","svg":"svg/ref21-722-001.svg"}