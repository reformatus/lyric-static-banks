{"uuid":"bc99eaf3-1e01-4ab1-90b2-e41c4309fbbe","lyrics":"1. Jer, emlékezzünk, keresztyén népek Ő jóvoltáról a nagy Úr Istennek: Mert csak egyedül ő mi ügyünknek, Mennyen és földön oltalma éltünknek.\n\n2. Szemem emelvén vetem hegyekre, Tekintetemet a nagy mély völgyekre, Hogy onnan jutnék segedelemre, De nem találék az Istennél többre.\n\n3. Csak Ő énnékem egy segítségem, Bűntől, haláltól, pokoltól védelmem, A kárhozattól megmenti lelkem, Ki mennyet, földet teremtett, és engem.\n\n4. Nem hagy tégedet a kísértésben, Nem hagyja lábad elesni veszélyben, Isten szemei reád mindenben Vigyáznak, csak higgy az Ő szent nevében.\n\n5. No, keresztyének, tehát örvendjünk, Mert az Úr Isten paizsunk minékünk, El nem aluszik, vigyáz mellettünk, És önnön maga őrködik felettünk.\n\n6. A nap hévsége nappal nem sérthet, És a hold éjjel téged nem emészthet, Mert az Úr Isten őrzi éltedet, Minden gonosztól megmenti lelkedet.\n\n7. Őrizzen téged a nagy Úr Isten, Minden dolgodban óvjon s vezéreljen: Valahol te jársz az ő nevében, Megoltalmazzon most s minden időben.","year":"1560","composer":"Debrecen, 1560","poet":"Debrecen, 1560","translator":"","ref_songbook":"21/181","svg":"svg/ref21-181-001.svg"}