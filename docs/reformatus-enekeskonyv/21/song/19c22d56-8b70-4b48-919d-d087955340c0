{"uuid":"19c22d56-8b70-4b48-919d-d087955340c0","lyrics":"1. Mily jó, ha bűntől már szabad, Az Úr szolgája vagy; A bűn szolgája gyáva rab, A Krisztusé szabad.\n\n2. A bűn sötétben tévelyeg És bajba dönt vakon; De Krisztus kézen fog s vezet Világos utakon.\n\n3. A bűnben kín van s gyűlölet, Mi mást, más minket öl; Öröm köt egybe s szeretet Az Úr szívén belül.\n\n4. Már szolgád lettem, Jézusom, Ki értem áldozál; Más uram nincsen, jól tudom, Mert bűnből kihozál.\n\n5. Légy áldott, Krisztusom, te nagy! Hadd adjam át szívem: Vedd szívesen, hogy hol te vagy, E szív is ott legyen.","year":"1836","composer":"St. Peter, A. R. Reignale, 1836","poet":"Ph. F. Hiller","translator":"Kecskeméthy I., 1901","ref_songbook":"21/761","svg":"svg/ref21-761-001.svg"}