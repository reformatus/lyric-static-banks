{"uuid":"a1b635b9-45d9-4834-925f-21594ff68ab3","lyrics":"1. Dicsőség a magas mennyekben Istennek és itten alant, A földi alacsony helyekben Békesség és jóakarat! Így énekelnek az Istennek Az égi karok, buzdítván Az élőket, kik örvendeznek, Ez éneklést megújítván.\n\n2. Dicsőség, dicsőség az égben Istennek, ki úgy szerette E világot, hogy szegénységben Szent Fiát eleresztette, Hogy minket, gyarló halandókat, Kiket szomorú fogságba’ Tart vala a bűn mint rabokat, Helyheztessen szabadságba.\n\n3. Jövel, fogadd el te magadnak E szívet, és lakozz ebben; Ez az, amit adhatnak s adnak Híveid legszívesebben Azért a csuda szeretetért, Amelyet hozzánk mutattál, Midőn a mi már vesztére tért Lelkünkért alászállottál.\n\n4. Szülj újjá, értünk ma született Jézusunk, a te Lelkeddel Ezen a néked szenteltetett Ünnepnapon, s kegyelmeddel Úgy igazgass és bírj bennünket, Hogy nyomdokid követhessük, És e mi földi életünket Mennyeivel cserélhessük.","year":"1806","title":"420. Dicsőség a magas mennyekben","composer":"G. Franc, Genf, 1551 (66. zsoltár)","poet":"Nagy I., Debrecen, 1806","translator":"","ref_songbook":"21/420","svg":"svg/ref21-420-001.svg"}