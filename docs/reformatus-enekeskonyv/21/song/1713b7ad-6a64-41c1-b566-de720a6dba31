{"uuid":"1713b7ad-6a64-41c1-b566-de720a6dba31","lyrics":"1. Íme, lészen a kései korban, Hogy az Úr hegye áll hegyek orma felett. Sion szent helye, temploma ott van, Csoda fénye betölti a földet, eget; Örök otthona lesz ez a népnek: Aki vágyik az Úrra, betérhet.\n\n2. Nosza, jöjjetek el, jövevények, Akik messzire jártok: az Úr hazavár! Neki zengjen a szép örömének: Sosem árt a halál, hisz az Úr a Király! Keze el nem ereszt soha többé. Legyen áldott az Isten örökké!\n\n3. Ha az Úr közel, hallgat a fegyver, Ha az Úr szava szól, belereng a világ, Ha az Úr ítél, semmi az ember, De ő megkönyörült, ideadta Fiát. Vele győztek a mennyei fények, Vele itt az ígért örök élet!","composer":"F. Mehrtens","poet":"J. Wit","translator":"Kádár F.","ref_songbook":"21/623","svg":"svg/ref21-623-001.svg"}