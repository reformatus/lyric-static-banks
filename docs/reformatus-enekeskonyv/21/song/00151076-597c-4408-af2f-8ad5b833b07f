{"uuid":"00151076-597c-4408-af2f-8ad5b833b07f","lyrics":"1. Jézus Krisztus, mi királyunk, Teremtőnk és igazságunk, Megváltónk és vidámságunk, Ki testben lakozál nálunk:\n\n2. Honnan érdemlettük tőled, Hogy bűneinket elvegyed, A szörnyű halált is szenvedd, E világot kedvedbe vedd?\n\n3. Pokolra értünk leszálltál, Fogságból kiszabadítál, A halálból feltámadtál, Mennyben nekünk helyt foglaltál.\n\n4. Kérünk azért, édes Urunk, Légy szószólónk és gyámolunk, És mikor innen távozunk, Adjad szent színedet látnunk.\n\n5. Dicsőség légyen tenéked, Atyádnak együtt tevéled! Áldassék a te Szentlelked, Kit nálunk hagytál helyetted!","composer":"Kolozsvár, 1744 (Örvendezzen már e világ)","poet":"Iesu nostra redemptio latin himnusz","translator":"Öreg graduál, 1636","ref_songbook":"21/533","svg":"svg/ref21-533-001.svg"}