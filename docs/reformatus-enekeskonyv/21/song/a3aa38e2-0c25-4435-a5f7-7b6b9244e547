{"uuid":"a3aa38e2-0c25-4435-a5f7-7b6b9244e547","lyrics":"1. Mi kegyes Atyánk, bölcsességnek Ura, És mindeneknek nagy bölcs tanítója: Akinek nem vagy te igazgatója: Nincs oktatója.\n\n2. Világosítsd meg tudatlan elménket, Tanulásunkban vezérelj bennünket, A tudományra gerjeszd fel szívünket És mi lelkünket.\n\n3. Adj jó tanító mestereket nékünk, Adj bölcsességet általuk minékünk, Adj jó erkölccsel, értelemmel élnünk, Mi jó Istenünk!\n\n4. Hogy jövendőre mi felnevekedvén, Téged dicsérjünk, mindenkor tisztelvén, Felmagasztaljunk, nagy jámborul élvén, Néked engedvén.\n\n5. Hogy szolgálhassunk te szent Egyházadnak, És használhassunk felebarátinknak, De kiváltképpen atyánknak s anyánknak, Édes hazánknak.\n\n6. Dicsőség néked, kegyes Atya Isten, És uralkodó áldott Fiú Isten, Te, vigasztaló Szentlélek Úr Isten! Áldj meg hitünkben!","composer":"Tinódi Lantos S., 1549 (Siess, keresztyén)","poet":"Komjáti, 1574","translator":"","ref_songbook":"21/347","svg":"svg/ref21-347-001.svg"}