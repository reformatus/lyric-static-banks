{"uuid":"7c0e38a1-1f59-4eae-9b05-ec6a8cc6e816","lyrics":"1. Már célba ért sok hívő gyermeked, Hű volt, kitartott, ott él már veled, Ó, Jézus, áldott légyen szent neved! Halleluja! Halleluja!\n\n2. Kőszáluk, váruk voltál szüntelen, Míg tartott itt lenn a nagy küzdelem. Fény voltál, csillag a vak éjjelen. Halleluja! Halleluja!\n\n3. Bár vívná harcát minden gyermeked Oly híven, bátran, mint e győztesek, És velük zengné majd az éneket: Halleluja! Halleluja!\n\n4. Mert már itt halljuk harcon, éjen át Győzelmi ének távol dallamát. Új erőt hányszor ez az ének ád! Halleluja! Halleluja!\n\n5. Ó, áldott egység! Boldog, szent sereg! Még mi itt küzdünk, ők ott fénylenek. Mind egyek mégis benned és veled. Halleluja! Halleluja!\n\n6. Ott zeng az ének, itt még könny pereg, Míg Krisztus napja győz az éj felett, És akkor eggyé lesz a két sereg. Halleluja! Halleluja!\n\n7. Jő minden tájról, együtt énekel, És együtt ujjong, együtt ünnepel, Ó, hálaének, szállj az égbe fel! Halleluja! Halleluja!","year":"1906","composer":"Sine Nomine, R. Vaughan Williams, 1906","poet":"W. W. How, 1864","translator":"Túrmezei E. (2–7. v.)","ref_songbook":"21/629","svg":"svg/ref21-629-001.svg"}