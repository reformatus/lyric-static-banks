{"uuid":"43f4ddad-6e7f-49ae-8148-62ce9f5431cb","lyrics":"1. Kelj fel, kelj fel, fényes nap, Áraszd ránk világodat! Igazságod erejét Lássa rajtunk minden nép!\n\n2. Ébreszd már fel népedet: Önhittségben tévelyeg. Kegyelmednek jó hírét Mindenütt hadd ismerjék!\n\n3. Nyájad, lásd, mint széled el, Eggyé lenni képtelen. Te gyűjtsd össze népedet, Veszni tért híveidet!\n\n4. Minden néphez tárj utat, Hirdettesd országodat! Győzz le minden cselvetést, Sötét éjben teremts fényt.\n\n5. Vértezd fel szolgáidat: Rólad bátran szóljanak! Hitük és szeretetük Áldást hozzon mindenütt!\n\n6. Néked zengjen énekünk: Szentháromság, légy velünk! Háromság az egységben, Add, éljünk békességben!","year":"1531","composer":"M. Weiße énekeskönyve, 1531","poet":"18–19. századi versekből összeállította O. Riethmüller, 1932","translator":"Dóka Z.","ref_songbook":"21/587","svg":"svg/ref21-587-001.svg"}