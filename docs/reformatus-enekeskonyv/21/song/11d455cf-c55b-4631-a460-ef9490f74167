{"uuid":"11d455cf-c55b-4631-a460-ef9490f74167","lyrics":"1. Ím, béjöttünk nagy örömben, Felséges Isten, A te szentidnek gyülekezetébe, A te templomodba, Felséges Atya Isten.\n\n2. Itt megállunk teelőtted, Felséges Isten, És igaz hitből áldozunk előtted, Vallást teszünk rólad, Felséges Atya Isten!\n\n3. Vágyik lelkünk szent igédhez, Felséges Isten, Mint a szomjúhozó szarvas a vízhez, A hideg kútfőhöz, Felséges Atya Isten!\n\n4. Csak ez nékünk vigasságunk, Felséges Isten, Hogy lakozik a te neved közöttünk, Dicsértetel tőlünk, Felséges Atya Isten!\n\n5. Tartsd meg azért békességben, Felséges Isten, E szent gyülekezetet igaz hitben, Te tiszteletedben, Felséges Atya Isten!\n\n6. Prédikáltasd szent igédet, Felséges Isten, Ne hagyd szomjúhozni a mi lelkünket, Áldd meg életünket, Felséges Atya Isten!\n\n7. Zengedeznek mi ajakink, Felséges Isten, Örvendetes szókban, dicséretekben, Ékes énekekben, Felséges Atya Isten!\n\n8. Áldott vagy te magas mennyben, Felséges Isten, Kit illet dicséret a szent templomban, Anyaszentegyházban, Felséges Atya Isten!","year":"1774","composer":"Debrecen, 1774","poet":"Debrecen, 1590","translator":"","ref_songbook":"21/224","svg":"svg/ref21-224-001.svg"}