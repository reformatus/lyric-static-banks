{"uuid":"a772eef4-3994-47bf-b1ea-ab1b2c0c2714","lyrics":"1. Igaz Isten, ígéretedben Változhatatlan valóság! Amit a te szent beszédedben Megmondasz, az mind igazság. Könnyebb megavulni, Végképpen elmúlni A természetnek, Mint semmibe menni Az igaz, isteni, Szent ígéretnek.\n\n2. Megmondottad volt még kezdetben A legelső emberpárnak, Hogy ők a szomorú esetben Mindörökké nem maradnak: Küldesz vigasztalót, Ő magvukból valót, Ki eredeti, Elvesztett jussukba És boldogságukba Visszahelyezi.\n\n3. Lelki örömmel megújulva Imádjuk szent Felségedet, Hogy ismét mireánk fordulva Szemléljük régi kedvedet. Megnyitjuk szívünket, Kitárjunk keblünket, Hogy Jézusunkat Ekképpen fogadjuk, Híven általadjuk Néki magunkat.\n\n4. Tarts meg bennünket az országban, Melyet ő köztünk állított, Adj részt abban a boldogságban, Melyet a földre ő hozott! Hol az ő széke áll, És ahol reánk vár Mi üdvösségünk, Hol az ő hívei Száma közt mennyei Országlást érjünk.","year":"1806","title":"394. Igaz Isten, ígéretedben","composer":"G. Franc, Strasbourg, 1545 (33. zsoltár)","poet":"Nagy I., Debrecen, 1806","translator":"","ref_songbook":"21/394","svg":"svg/ref21-394-001.svg"}