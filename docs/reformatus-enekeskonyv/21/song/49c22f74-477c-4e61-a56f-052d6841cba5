{"uuid":"49c22f74-477c-4e61-a56f-052d6841cba5","lyrics":"1. Áldott az Úr Isten örökké a mennyben, Ki minket vezérelt ő dicséretében, Meghallgatott minket mi könyörgésünkben, Neve dicsértessék örökké mennyekben!\n\n2. Erőnk fogyatkozván mi természetünkben, Minden csak romlandó mi emberségünkben, A nagy ellenségtől való rettegésben Csak tetőled várunk oltalmat éltünkben.\n\n3. Vezess, Uram, minket, a te kegyelmedben, És igazgass minket a mi életünkben, Életünknek rendje legyen szent igédben, Hogy ne tévelyegjünk sűrű sötétségben.\n\n4. Dicsértessél, Uram, irgalmasságodért, Aki minket kedvelsz a te szent Fiadért, Dicsőség tenéked Atyai voltodért, A te Szentlelkednek vigasztalásáért.","year":"1574","title":"283. Áldott az Úr Isten örökké a mennyben","composer":"Kolozsvár, 1556 (Semmit ne bánkódjál)","poet":"Komjáti, 1574","translator":"","ref_songbook":"21/283","svg":"svg/ref21-283-001.svg"}