{"uuid":"52bc36e7-96e5-47fa-8b75-7a406ade642d","lyrics":"1. Hadd látlak Téged, ó, szívem Ura, Nincs másban, Benned van lelkem java. Rád nézek, jöjjön bár nappal vagy éj, Álomban, ébren csak Te légy a fény!\n\n2. Légy nékem bölcsesség, élő Ige, Hadd járjak veled, és légy vélem Te, Atyám vagy nékem, s én a gyermeked, Élj bennem, Véled így eggyé leszek.\n\n3. Légy nékem páncél és győzelmes kard, Pajzsom a harcban, mely védelmet ad, Tornyom és bástyám légy, erős kővár, Erőddel lelkem az egekbe száll.\n\n4. Gazdagság nem kell, sem nagy méltóság, Légy nékem örökség, fénylő ország! Első hely szívemben legyen Tiéd, Kincsem, Királyom, szent égi Felség!\n\n5. Mennynek Királya, ki győztes Úr vagy, Hadd jussak hozzád, ó, tündöklő Nap! Szívemnek szíve, ha rám bármi jő, Hadd látlak Téged, ó, Üdvözítő!","composer":"Slane, ír dallam","poet":"Dallán Forgaill (6. sz.) nyomán E. Hull, 1912","translator":"Vizi I.","ref_songbook":"21/763","svg":"svg/ref21-763-001.svg"}