{"uuid":"6c644a10-7174-47be-b657-f340fd9f88c2","lyrics":"1. Jöjj, mondjunk hálaszót Hű szájjal és hű szívvel, Mert rajtunk itt az Úr Nagy csodadolgot mível. Már anyaölben is Volt mindig gondja ránk. A sok jót, mellyel áld, Ki sem mondhatja szánk.\n\n2. Dús kincséből az Úr Jó békességet adjon, Hogy szívünkben a kedv Víg és derűs maradjon. Ne hagyja híveit Bú-bajban sohasem; A rossztól óvja meg Itt s túl ez életen.\n\n3. Az Atyát és Fiút És a Szentlelket áldom; A menny Urát, kiben Szent egybe forrt a három; Aki úgy szól ma is, Ahogy régente szólt, Nem változik: az Ő, És az lesz, aki volt.","year":"1636","title":"208. Jöjj, mondjunk hálaszót","composer":"J. Crüger, 1647","poet":"M. Rinckart, 1636","translator":"Áprily L.","ref_songbook":"21/208","svg":"svg/ref21-208-001.svg"}