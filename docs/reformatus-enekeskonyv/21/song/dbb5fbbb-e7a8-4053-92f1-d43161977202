{"uuid":"dbb5fbbb-e7a8-4053-92f1-d43161977202","lyrics":"1. Az Úr nagy kegyességét mindnyájan áldjátok, Jóságát, bölcsességét, jer, magasztaljátok, Mert minden időben Velünk számtalan jót tett, És Atyaként vezérelt ez óesztendőben.\n\n2. Ő volt, ki szent igéjét köztünk megtartotta, Ifjak, vének elméjét világosította, Táplált kicsinyt, nagyot; Csapásoktól megvédett, Nyugalmat, békességet hazánknak ő adott.\n\n3. Ez új évben is minket te támogass, szeress! Gyógyítsd meg sebeinket, Szentlelkeddel vezess! Hitben, szeretetben Adj állhatatosságot, És majdan boldogságot az örök életben.","title":"431. Az Úr nagy kegyességét","composer":"Lyon, 1557 (Várj, ember szíve)","poet":"P. Eber, 1580 körül","translator":"Kis J., 1811","ref_songbook":"21/431","svg":"svg/ref21-431-001.svg"}