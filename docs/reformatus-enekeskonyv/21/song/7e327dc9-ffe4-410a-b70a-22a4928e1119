{"uuid":"7e327dc9-ffe4-410a-b70a-22a4928e1119","lyrics":"1. Hálaadásunkban rólad emlékezünk, Kegyelmes Istenünk, tégedet tisztelünk Te nagy jóvoltodért, és felmagasztalunk, Haszontalan szolgák, mert ezzel tartozunk.\n\n2. Hajtsd le füleidet, értsd meg kérésünket, Mi édes Istenünk, ne nézd bűneinket; Tiszta szívből kérünk, mi könyörgésünket Vedd hozzád, Úr Isten, esedezésünket.\n\n3. Gerjeszd fel igédnek szerelmét lelkünkben, Szentlélek Istennek szentségét szívünkben; Adj igaz értelmet bőséggel elménkben, Téged szolgálhassunk e földön éltünkben.\n\n4. Tanúságra erőt csak tetőled kérünk, Hogy szent Istenséged dicsértessék tőlünk: Ha először a te országod keressük, Semmiben nem lészen fogyatkozás nékünk.\n\n5. Azért gyorsaságot elkezdett dolgunkban, Végig megmaradást mi hivatalunkban, Szorgalmatosságot s hűséget tisztünkben, Egymás-szeretetet plántálj életünkben.\n\n6. Engedd meg ezeket, Szent Atyánk, Krisztusért, Mi Üdvözítőnkért, kegyes táplálónkért, Ki egy hatalomban Szentlélek Istennel Élsz és uralkodol mindörökké, Ámen.","year":"1560","title":"285. Hálaadásunkban rólad emlékezünk","composer":"Kolozsvár, 1556 (Semmit ne bánkódjál)","poet":"Sztárai M., Debrecen, 1560","translator":"","ref_songbook":"21/285","svg":"svg/ref21-285-001.svg"}