{"uuid":"10061104-d846-4e6c-b490-d96a92e6cb33","lyrics":"1. Mindenkoron áldom az én Uramat, Kitől várom én minden oltalmamat. Benne vetem minden bizodalmamat; Mindenkoron dicsérem mint Uramat.\n\n2. Igen vigad és örvendez én lelkem, Az Istennek segedelmét hogy kérem, Nyomorultak meghallják, azt örvendem, Vigadjanak Istenben, arra intem.\n\n3. Én, mikoron Istenhez kiáltottam, Kegyelmesen tőle meghallgattattam, Őáltala hamar megszabadultam, Háborúságimban is megtartattam.\n\n4. Lám, Istennek angyala mind tábort jár, Az istenfélő emberek körül jár. Az Istentől azért ki oltalmat vár, Útjaiban mindenütt az nagy jól jár.\n\n5. Segítségül azért Istent hívjátok, Ő jóvoltát kóstoljátok, lássátok! Igen nagy, jó, azt bizonnyal tudjátok: Benne bízó emberek mind boldogok.\n\n6. Valamíglen élsz ez árnyékvilágban, Szántszándékkal ne élj a gonoszságban, Sőt, életed foglaljad minden jóban, Hogy lakozzál Istennek oltalmában.\n\n7. Sok jók közt a békességet szeressed, És éltedben mindenkor azt keressed; E világnak békességét ne nézzed, Az ördöggel ne légyen közösséged.\n\n8. A felséges Isten szemei vannak Igazakon, kik csak őbenne bíznak; Mindazok, kik tőle oltalmat várnak, Kérésükben mindig meghallgattatnak.\n\n9. Igen közel az Úr Isten azoknak, Töredelmes szívvel akik óhajtnak; Alázatos lélekkel akik járnak, Sok ínségből bizton megszabadulnak.","year":"1574","title":"157. Mindenkoron áldom az én Uramat","composer":"Debrecen, 1778","poet":"Sztárai M., Komjáti, 1574","translator":"","ref_songbook":"21/157","svg":"svg/ref21-157-001.svg"}