{"uuid":"72e0e6f1-2aeb-49c9-ae29-b1391268263a","lyrics":"1. Urunk nagy nevét áldja a világ, Zengje a zsoltár szívünk új dalát, Csodás tetteit hirdesse a föld, Minden dicséret megilleti Őt.\n\n2. Zengje föld s az ég: eljön már az Úr, Fenség és erő előtte vonul, Szépség követi, fény és méltóság, Boruljon elé az egész világ!\n\n3. Ragyogjon az ég, a föld vigadjon, Tenger hulláma vígan harsogjon, Örüljön a rét s minden kis virág Fönn a hegytetőn s erdőben a fák!\n\n4. Hűséges az Úr, közeledik már, Meglátja a föld, akit várva vár. Általa, Vele, szent vagy Alkotó, S aki Tőled jött, a Vigasztaló.","composer":"magyar népdal","poet":"Kerekes K., 1982","translator":"","ref_songbook":"21/806","svg":"svg/ref21-806-001.svg"}