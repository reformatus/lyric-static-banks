{"uuid":"b0a4002c-594c-433e-9049-3072383650e3","lyrics":"1. Jöjj, térj be, kapum tárva! Légy drága vendégem, Ki újjászültél engem már keresztségemben! Jöjj, áldott Szentlélek, Jöjj, Atya, Fiú Lelke! Hogy szüntelenül zengje erődet új ének!\n\n2. Nagy kegyelmedet zengem: holt vesszőt, megszántál, S a nemes tőbe engem immár beoltottál. De jöjj és segíts hát, Hogy növekedjem szépen, És gyümölcs bőven érjen! Végezd be jó munkád!\n\n3. Jöjj, bölcsességnek Lelke, Te mutasd meg nekem, Az Úrnak hogyan kedves most imám, énekem! Szent segítségeddel, Útmutatásod által A könyörgés felszárnyal, s meghallgatásra lel.\n\n4. Jöjj, várva várlak téged! Te tölts meg erőddel! Mert szennyet, vádat, vétket szent erőd söpör el. Tedd tisztává szívem, Hogy életem is áldjon, És szolgálatban járjon mindhalálig híven!","composer":"Lyon, 1557 (Várj, ember szíve)","poet":"P. Gerhardt, 1653","translator":"Túrmezei E.","ref_songbook":"21/345","svg":"svg/ref21-345-001.svg"}