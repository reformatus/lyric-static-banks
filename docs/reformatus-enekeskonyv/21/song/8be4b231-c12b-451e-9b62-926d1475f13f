{"uuid":"8be4b231-c12b-451e-9b62-926d1475f13f","lyrics":"1. Jézus, születtél üdvösségünkre, Amint régente vala ígérve, Atya Istennek nagy szerelme, Emberi nemhez tetszik ebbe kegyessége.\n\n2. Első szüleink vétkei miatt És az ördögi csalárdság miatt Hoztunk magunkra örök halált, És kárhozatot, pokol kínját, sok nyavalyát.\n\n3. Nem volt senki sem, ki megmentene, Ámde szent Atyád megkönyörüle, Téged ígére, s idő telvén Szabadítóul nékünk mennyből alákülde.\n\n4. Értünk felvettél a Szűztől testet, Melyben szenvedtél s tettél eleget; Elvetted a mi bűneinket, Nyervén minékünk örök éltet, dicsőséget.\n\n5. Siess már hozzánk, megváltó Urunk! Adjad, hogy végig benned bízhassunk, És szent Atyáddal megláthassunk, Mennyben tevéled lakozhassunk, vigadhassunk.\n\n6. Légyen tisztesség te Felségednek És szent Atyádnak, mi teremtőnknek, És egyetemben Szentléleknek: Dicsőség a Szentháromságnak, egy Istennek!","year":"1774","composer":"Debrecen, 1774","poet":"Szegedi Kis I., Debrecen, 1590","translator":"","ref_songbook":"21/378","svg":"svg/ref21-378-001.svg"}