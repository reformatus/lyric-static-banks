{"uuid":"6bdc6067-bd52-4c9f-b35e-ab25b3b555e8","lyrics":"1. Ó, én lelkem, dicsérjed Istenedet, Aki ily jól táplálja életedet, Mint hű atya ő szeretett fiát, Ezért örömmel néki adj hálát!\n\n2. És e földön te magad úgy viseljed, Isten országát, hogy te is terjesszed, Arra szüntelen nagy gondod légyen, Mivel tartozik minden keresztyén.\n\n3. Mint a kenyért sok búzamagból sütik, És a bort is sok szőlőszemből szűrik, Így lélek szerint e vacsorában Egy testté, vérré leszünk mindnyájan.\n\n4. Szeresd hát, ember, a te feleidet, Gyakran jelentvén jótéteményidet! Gyűlölség, harag benned ne légyen, Melyet erősen megtilt az Isten.\n\n5. Az Ő szent igéjében gyönyörködjél, Ki ezért téged megáld nagy bőséggel! Szentlelke által gerjeszt tebenned Buzgó szerelmet, és kedvel téged.\n\n6. Végre tégedet ez árnyékvilágból Felviszen a mennyekbe innét alól, Hol az ő választott szentjeivel Örök boldogságban élsz örömmel.\n\n7. Lelkem, szüntelen oda igyekezzél, Ki felől immár szent zálogot vettél, Ha ezzel magad gyakran biztatod, Boldog lészen életed és holtod.","year":"1607","title":"353. Ó, én lelkem, dicsérjed Istenedet","composer":"G. Franc, Genf, 1542 (8. zsoltár)","poet":"Szenci Molnár A., Herborn, 1607","translator":"","ref_songbook":"21/353","svg":"svg/ref21-353-001.svg"}