{"uuid":"53349926-9329-40fe-b510-7439d959de5a","lyrics":"1. Atya Úr Isten, könyörülj rajtam te nagy jóvoltodért, Sok bűneimet bocsásd meg nékem irgalmasságodért; Ne hagyj, Úr Isten, kérlek, elvesznem, a te szent nevedért.\n\n2. Anyám, mikoron az ő méhében engemet fogada, Nagy siralommal és fájdalommal e világra hoza: Bűnben fogada, róla reám is a bűn elárada.\n\n3. Nincs hová lennem, nincs hová hajtsam elveszett fejemet, Féli, rettegi elbúsult lelkem igaz Istenemet: Vajon mikoron mossa el rólam az én bűneimet?\n\n4. Ím, teelőtted feltárom, Uram, az én bűneimet: Lássad te magad, irgalmas Atyám, halálos sebemet; Kössed be nékem orvosságoddal keserves szívemet!\n\n5. Mely igen tiszta lennék, Úr Isten, ha megmosogatnál, Bizony, a napnál, holdnál, csillagnál, szebb lennék a hónál; Senki fehérebb nálam nem lenne, ha megtisztítanál.\n\n6. Hallgasd meg azért fohászkodását a te híveidnek, Kik most énvelem sírván-óhajtván, együtt könyörögnek: Hatalmat venni ne hagyj mirajtunk a mi bűneinknek.","composer":"Kolozsvár, 1744 (Ne hagyj elesnem)","poet":"Hartyáni I., Debren, 1560","translator":"","ref_songbook":"21/164","svg":"svg/ref21-164-001.svg"}