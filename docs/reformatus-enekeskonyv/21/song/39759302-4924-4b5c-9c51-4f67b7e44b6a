{"uuid":"39759302-4924-4b5c-9c51-4f67b7e44b6a","lyrics":"1. Drága dolog az Úr Istent dicsérni, Színe előtt kegyesen énekelni, Ékes dolog szent nevét magasztalni, A híveknek őelőtte szolgálni.\n\n2. Ő gyógyít meg szomorodott szíveket, Vigasztalja az elalélt lelkeket, Ő enyhít meg sok keserűségeket, Mind testi, mind lelki betegségeket.\n\n3. Az őnéki csodálatos tanácsa, Hogy a szelídeket felmagasztalja, De a kevély gonoszokat utálja, És azokat a földig megalázza.\n\n4. Énekeljünk néki hálaadással, Vigasságos muzsikáló szerszámmal: Beszélgessünk e mi kegyes Urunkkal, Magasztalván őtet imádságunkkal.\n\n5. Dicsérd azért, Jeruzsálem, Uradat! Keresztyénség, magasztald Megváltódat! Áldjad, Sion, mennyei királyodat! Híveknek serege, te szent Atyádat!","year":"1590","title":"192. Drága dolog az Úr Istent dicsérni","composer":"Debrecen, 1774","poet":"Skaricza M., Debrecen, 1590","translator":"","ref_songbook":"21/192","svg":"svg/ref21-192-001.svg"}