{"uuid":"1dcf0c60-fb20-4879-ba25-d0bd7697b82a","lyrics":"1. Mindennek előtte irgalmasságról, Lészen éneklésem az igazságról, És dicséretet mondok szüntelen Néked, Isten.\n\n2. Okossággal járok minden utamban, Vajon mikor jössz már el, Isten, hozzám? Hogy házamat híven vezérlhessem, Igyekezem.\n\n3. Én nem kedvelek semmi gonosz dolgot, De gyűlölök én minden csalárdságot, Ezekre semmiképpen nem vetem Az én kezem.\n\n4. A hamis szívű távol menjen tőlem, A gonosz embert bizony nem kedvelem, Nem jut a csalárd ember előmbe Semmiképpen.\n\n5. Titkon ki ő feleit rágalmazza, Nem lészen nálam annak maradása, A fuvalkodó kevélyt előttem Nem szenvedem.\n\n6. Szemeim inkább azokra nézzenek, Akik e földön igazságban élnek, Lakjanak nálam, és mint hű szolgák Szolgáljanak.\n\n7. A csalárd ember nekem soha nem kell, Én házamban annak nem adatik hely; A hazudozó szemeim elől Távol kerül.\n\n8. Reggel elnémítom a gonoszokat, Eltörlöm e földről a hamisakat, Az Isten városát megtisztítom, Tisztán tartom.","year":"1551","composer":"L. Bourgeois, Genf, 1551","poet":"C. Marot","translator":"Szenci Molnár A.","ref_songbook":"21/101","svg":"svg/ref21-101-001.svg"}