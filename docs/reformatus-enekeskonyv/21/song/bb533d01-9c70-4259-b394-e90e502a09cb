{"uuid":"bb533d01-9c70-4259-b394-e90e502a09cb","lyrics":"1. Igaz Bíró, nagy Úr Isten, Ki állítsz mindent jó rendben, Reggelt, délt, estvét rendelted, S híveidnek megszentelted.\n\n2. Krisztus, hívek megtartója, Egeknek igazgatója, Mindeneknek alkotója, Te vagy bölcsen formálója.\n\n3. Szentlélek egy igaz Isten, Ki ott laksz minden hívedben, Tartasz mindent igaz rendben, Tőled függ minden keresztyén.\n\n4. Oltsd el viszályaink tüzét, Vedd el bűneinknek terhét, Adj minékünk csendességet, Lelki, testi békességet.\n\n5. Szentháromság egy Istenség, Ki vagy mindenre elégség, Csak tiéd minden tisztesség, Néked adassék dicsőség.","year":"1636","title":"672. Igaz Bíró, nagy Úr Isten","composer":"a 671. dicséret dallamára","poet":"a Rector potens verax Deus latin himnusz alapján Öreg graduál, 1636","translator":"","ref_songbook":"21/672","svg":"svg/ref21-672-001.svg"}