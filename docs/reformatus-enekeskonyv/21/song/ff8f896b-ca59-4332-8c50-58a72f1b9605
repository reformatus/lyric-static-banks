{"uuid":"ff8f896b-ca59-4332-8c50-58a72f1b9605","lyrics":"1. Emeld fel szíved, füled nyisd meg, Te, keménynyakú Izráel! Isten parancsolatát értsd meg, Törvényire figyelmezzél.\n\n2. Én vagyok Istened egyedül, Ki a szolgálatból téged Kihoztalak nagy ínségedből: Ne légyenek más istenid.\n\n3. Ne csinálj semmi bálványképet Akárminemű dologból; Ne imádjad, ne tiszteld őket, Mert nagy haragom megindul.\n\n4. Uradnak, Istenednek nevét Soha ne vegyed hiába, Mert aki nem becsüli nevét, Megbünteti azt valóba’.\n\n5. Hat nap minden dolgodat tegyed, Nyugodjál a hetediken, Mert hogy teremte mindeneket, E nap megnyugovék Isten.\n\n6. A te atyádat és anyádat Tiszteljed, szeressed híven, Hogy hosszú életet, sok jókat Adjon tenéked az Isten.\n\n7. Embert ne ölj, ne tégy vérontást, Paráznaságba ne tévedj, Ne orozz, gyűlöljed a lopást, Hamis bizonyságot ne tégy.\n\n8. Felebarátodnak ő házát Ne kívánd, se házastársát, Szolgáját, szolgálóleányát, Se barmát, semmi marháját.\n\n9. Uram, hatalmas a te igéd, Még zengését is rettegjük, Irgalmadból velünk azt tégyed, Hogy akaratodat tégyük.","composer":"G. Franc, Strasbourg, 1545 (140. zsoltár)","poet":"C. Marot","translator":"Szenci Molnár A., Herborn, 1607","ref_songbook":"21/314","svg":"svg/ref21-314-001.svg"}