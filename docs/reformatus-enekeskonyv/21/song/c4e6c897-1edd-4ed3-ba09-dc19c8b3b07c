{"uuid":"c4e6c897-1edd-4ed3-ba09-dc19c8b3b07c","lyrics":"1. Felnézek rád, csodás kereszt, Hol szenvedett, s meghalt az Úr, Ott kárnak vallom kincsemet, És büszkeségem porba hull.\n\n2. Az ég és föld itt összeér, A menny kitárja bánatát. Ó, nézd a megtört szenvedőt, Rá kíntövis fon glóriát!\n\n3. Szívem dicsér, mert üdvömért A Krisztus meghalt ott a fán. Sok szégyent, bűnt és szenvedélyt Otthagytam már a Golgotán.\n\n4. Mit adhatnék kegyelmedért? A földi kincs itt mit se ér. E végtelen szeretetért A teljes életem tiéd!","year":"1778","composer":"Rockingham, E. Miller, 1778","poet":"I. Watts, 1707","translator":"","ref_songbook":"21/496","svg":"svg/ref21-496-001.svg"}