{"uuid":"76e8f0d4-024d-4eef-af98-4fe865064626","lyrics":"1. Ki utánam jön, szól az Úr, Csak úgy követhet engem, Ha némán tűrni megtanul, És hordja terhét csendben. Ki megtagadja önmagát, Csak az nyerhet fönt koronát.\n\n2. Ki engem követ, szól az Úr, Az vessen számot bölcsen, Nehogy majd állhatatlanul Az útról visszalépjen! Ki vállal kereszthordozást, Csak az nyerhet fönt koronát.\n\n3. A madaraknak fészke van, A rókát barlang várja, Az Emberfia hontalan, Nincs, hol fejét lehajtsa. Ki mégis követ mint Urát, Csak az nyerhet fönt koronát.\n\n4. Föl, mindnyájan az Úr után, Őt kövessük hű szívvel, És járjunk bátran nyomdokán, Megküzdve száz veszéllyel! Ki megvívja a hit harcát, Csak az nyerhet fönt koronát.","year":"1628","composer":"J. H. Schein, 1628","poet":"J. Scheffler (Angelus Silesius), 1668","translator":"Gerzsenyi L.","ref_songbook":"21/452","svg":"svg/ref21-452-001.svg"}