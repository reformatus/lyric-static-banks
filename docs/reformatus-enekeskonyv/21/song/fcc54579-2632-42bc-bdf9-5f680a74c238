{"uuid":"fcc54579-2632-42bc-bdf9-5f680a74c238","lyrics":"1. Mi szent Atyánk, ki lakozol mennyégben, És uralkodol az egy Istenségben, Szent Fiaddal, Lelkeddel dicsőségben Tiszteltetel földön és a mennyégben:\n\n2. Szenteltessék, Uram, a te szent neved, Dicsértessék mitőlünk, mert érdemled, Hogy ez éjjel minket te szent Felséged, Kegyelmesen megőrzött Istenséged.\n\n3. A gonosznak tőribe nem eresztél, Sőt a te szent angyaliddal őriztél, És álmunkból épségben felköltöttél, Lelki, testi veszélytől megmentettél.\n\n4. Szent kezedbe ajánljuk mi lelkünket, Mai nap is tápláljad mi testünket, Védelmezzed, Uram, a mi éltünket, Lelki-testi veszélytől ments meg minket.\n\n5. Te vagy, Uram, egyedül, mi Istenünk, Mennyen, földön nincs nekünk több reményünk; Légy te azért, Uram Isten, pásztorunk, Szükségünkben táplálónk és oltalmunk.\n\n6. Kegyelmeddel tartóztasd meg lelkünket, Hogy bűnnel ne fertőztessük testünket; Világosítsd inkább sötét elménket, Hogy megtartsuk, Uram, te szent törvényed.\n\n7. A te Szentlelked minket ösvényidben Vezéreljen, Uram, szent törvényidben, Ma és életünknek minden rendiben, Hogy így hozzád juthassunk az egekben.","composer":"Debrecen, 1774 (Drága dolog az Úr Istent dicsérni)","poet":"Debrecen, 1723","translator":"","ref_songbook":"21/665","svg":"svg/ref21-665-001.svg"}