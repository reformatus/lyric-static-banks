{"uuid":"5647ae85-5886-4b55-9860-18be27f1069d","lyrics":"1. Örök Isten, kinek esztendők Nincsenek létedben, Jelen vannak múltak, jövendők Egy tekintésedben; Minket pedig, mihelyt születünk, Már a koporsó vár, A bűn miatt lefoly életünk, A halál velünk jár.\n\n2. Ó, mely sokan elaluvának A múlt esztendőbe’! Kik nálunknál jobbak valának, Szálltak temetőbe, Minket pedig, kegyelmes Atyánk, Eddig takargattál, S ez új esztendőt derítvén ránk, Erre eljuttattál.\n\n3. Uram, a te Lelked ereje Vélünk ily jót tégyen, Hogy jókedvednek esztendeje Ez az új is légyen; Atyai karoddal forgassad A mi dolgainkat, Dicsőségedre igazgassad Minden szándékinkat.\n\n4. Adj minékünk megújult szívet És új indulatot, Tehozzád mindenekben hívet És szent akaratot. Újítsd meg rajtunk a te képed, Mely áll szent életben, Hogy lehessünk választott néped, Élvén szeretetben.\n\n5. Ez esztendőt testi jókkal is, Uram, koronázzad, A szükséges mulandókkal is Házunk felruházzad; Földünket bő gyümölcsözéssel Munkálkodásunkra Áldd meg, hogy szükséges terméssel Szolgáljon javunkra.\n\n6. Kegyelmed s áldásod újítsad Te szent Egyházadon: Közelebbről azt szaporítsad Itt lévő nyájadon. Gátold hazánkban áradását A sok gonoszságnak, Fordítsd el eshető romlását Nemzetnek, országnak.\n\n7. Tekintsd meg a szűkölködőket, Légy az árvák Atyja, Vigasztalja a kesergőket Szád édes szózatja, Kik betegágyukban szenvednek, Vidámítsd lelküket; Ínségükben kik könyörögnek, Add meg kérésüket!\n\n8. Végre, midőn mind megavulunk Az esztendeinkkel, Egymás után mi is elmúlunk Emlékezetinkkel: Uram, sorsunkon könyörülvén, Vígy a dicsőségbe, Minden bűnünket eltörölvén, Újíts meg az égbe’!","year":"1806","title":"436. Örök Isten, kinek esztendők","composer":"G. Franc, Strasbourg, 1545 (65. zsoltár)","poet":"Keresztesi J., Debrecen, 1806","translator":"","ref_songbook":"21/436","svg":"svg/ref21-436-001.svg"}