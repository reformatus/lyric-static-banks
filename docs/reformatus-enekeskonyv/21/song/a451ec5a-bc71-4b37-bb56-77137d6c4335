{"uuid":"a451ec5a-bc71-4b37-bb56-77137d6c4335","lyrics":"1. Dicsérjétek az Urat, Mert ő jókedvet mutat, És az ő kegyessége Megmarad mindörökre.\n\n2. Áldjátok Istenteket, Isteneknek Istenét, Mert az ő kegyessége Megmarad mindörökre.\n\n3. Dicsérje őtet minden, Mert nagy csudákat teszen, És az ő kegyessége Megmarad mindörökre.\n\n4. Minden őt magasztalja, Mert ő Uraknak Ura, És az ő kegyessége Megmarad mindörökre.\n\n5. Ki a mennyet teremté És bölcsen ékesíté, Mert az ő kegyessége Megmarad mindörökre.\n\n6. Aki a széles földet Szerzette a víz felett, És az ő kegyessége Megmarad mindörökre.\n\n7. Ki nagy szép lámpásokat Fenn az égen alkotott, És az ő kegyessége Megmarad mindörökre.\n\n8. Nappal vezérlésére A napfényt teremtette, És az ő kegyessége Megmarad mindörökre.\n\n9. Népét vezérlé híven Szörnyű nagy kietlenben, És az ő kegyessége Megmarad mindörökre.\n\n10. A királyokat széjjel Megrontá kezeivel, És az ő kegyessége Megmarad mindörökre.\n\n11. Erős fejedelmeket Ő megölt és elvesztett, És az ő kegyessége Megmarad mindörökre.\n\n12. Megemlékezék rólunk, Látván nyomorúságunk, És az ő kegyessége Megmarad mindörökre.\n\n13. Ellenségünk kezéből Megmente jókedvéből, És az ő kegyessége Megmarad mindörökre.\n\n14. E földön minden testet Táplál és bőven éltet, És az ő kegyessége Megmarad mindörökre.\n\n15. Áldjátok az Úr Istent Minden népek naponként, Mert az ő kegyessége Megmarad mindörökre.","title":"136. Dicsérjétek az Urat","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/136","svg":"svg/ref21-136-001.svg"}