{"uuid":"0bd2dc84-1e79-4666-8283-5395f5b9b7e5","lyrics":"1. Adjunk hálát az Úrnak, mert érdemli, Mert minden gazdagságát velünk közli.\n\n2. Ő, mint bő irgalmú kegyelmes Atya, Fiait testben, lélekben megáldja.\n\n3. Énekeljünk néki egy akarattal: Dicsőség, Atya Isten, szent Fiaddal!\n\n4. Ki ételt adtál alkalmas időben, S felruháztál mezítelenségünkben.\n\n5. Adjad, hogy tégedet megismerhessünk, És szent Fiad által üdvöt nyerhessünk!\n\n6. Szent igédet hirdettessed közöttünk, Hogy éhen meg ne haljon a mi lelkünk!\n\n7. Hálát adunk ezekért mi Atyánknak, Jézus Krisztusnak, mi Közbenjárónknak.\n\n8. Szentlélek Istennel egyenlőképpen, Ki minket vigasztaljon! Mondjuk: Ámen!","year":"1544","title":"284. Adjunk hálát az Úrnak, mert érdemli","composer":"L. Senfl, 1534","poet":"M. Weiße, 1544","translator":"Debrecen, 1569","ref_songbook":"21/284","svg":"svg/ref21-284-001.svg"}