{"uuid":"7b81de24-9d3a-4ace-8e22-85017ef3884c","lyrics":"1. Jézus, az ígéretet, Ím, bételjesítetted, Bátorító Lelkedet Mihozzánk elküldötted, Aki által híveid Elnyerik érdemeid.\n\n2. Ama megfeszíttetett Test az égbe vitetett, És helyette küldetett E reánk kitöltetett Lélek: örökkévaló Gyámol és Vigasztaló.\n\n3. Isten, aki tűzben jött Mózest elbocsátani, S szélben ment Illés előtt Őtet bátorítani, Most kettős erőben: szent Tűzben s szélben megjelent.\n\n4. Bátorítja szívüket A Jézus híveinek; Tudományt és nyelveket Oszt kiküldötteinek. Tudatlanból tanítót Tesz, s betegből gyógyítót.\n\n5. Egy halász, ha prédikál, Fog sok ezer lelkeket, S míg dühösen űzi Pál Az eloszlott híveket, Útban éri leverő Mennyei tüzes erő.\n\n6. Terjed e tűz az egész Föld színére hirtelen, Fú e szél s hatalmat vész, Ahol akar, szüntelen, Lelkesíti sorsosit, Szentel és világosít.\n\n7. Add nékünk is, Istenünk, A te áldott Lelkedet, Szent tűz adja érzenünk Éltető kegyelmedet; Adj hitet, szeretetet: Lelki boldog életet.","composer":"P. Davantès, Genf, 1562 (135. zsoltár)","poet":"Pálóczi Horváth Á., Debrecen, 1806","translator":"","ref_songbook":"21/552","svg":"svg/ref21-552-001.svg"}