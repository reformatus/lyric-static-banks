{"uuid":"12646196-9941-4973-8cdb-fe7a982df916","lyrics":"1. Szemem a hegyekre vetem, Onnan felül nékem Minden segedelmem. Isten az én reménységem, Ki az eget formálta, És e földet alkotta.\n\n2. Lábad botlani nem hagyja, És aki rád vigyáz, Nem szunnyadozik az, Izráelnek vigyázója, Mert az nem aluszik el, De rájuk gondot visel.\n\n3. Az Úr téged megőrizzen, Kezet rád terjesztvén Árnyékkal befedjen! Hogy a nap ő hévségében, Néked ne ártson éjjel A hold az ő fényével!\n\n4. Az Úr őrizze örökké Lelkedet eséstől, Mentse meg veszélytől! Az Úr híven megőrizze A te kimenésedet És te bejövésedet!","title":"121. Szemem a hegyekre vetem","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/121","svg":"svg/ref21-121-001.svg"}