{"uuid":"bb4220ad-1f47-4f24-8af5-48f4c09a70c6","lyrics":"1. Akik bíznak az Úr Istenben Nagy és erős hittel, Azok nem vesznek el Semminémű veszedelemben, Mint a Sion hegye, megállnak, Nem ingadoznak.\n\n2. És mint a nagy Jeruzsálemet Hegyek körülvették És nagy kerítések, Akképpen Isten az ő népét És ő híveit körülveszi, És jól megőrzi.\n\n3. Mert az övéit ő nem hagyja A hamis kezében, És semmi ínségben. Mindenki önmagát megóvja, Hogy a hitetlenekkel egybe Ne essék bűnbe.\n\n4. Jelen van a jószívűekkel, De a hitleneket És ő ösvényüket Elhagyja a gonosztévőkkel. Ő híveinek békességet, Ád csendességet.","year":"1551","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/125","svg":"svg/ref21-125-001.svg"}