{"uuid":"d93e2322-057f-4dc0-9b91-4a3edb9d50d1","lyrics":"1. Fenn a mennyben az Úr minden győztesnek ád, Aki Jézussal járt, s benne hitt, Aranyból koronát, fehér égi ruhát, Hárfa húrjait pengethetik. Refr. Igen, ott minden kész, igen, ott minden kész. Minden győztesnek jár örökrész. Boldog, véghetetlen öröm vár odafenn, Jézusért én is elnyerhetem.\n\n2. Vígan lépkedünk színarany utcákon át, Halljuk angyalok dicséretét, Szemünk láthatja Jézus szent ábrázatát, Aki vért ontott bűneinkért. Refr. Igen, ott minden kész, igen, ott minden kész. Minden győztesnek jár örökrész. Boldog, véghetetlen öröm vár odafenn, Jézusért én is elnyerhetem.\n\n3. Élet forrása kínálja élő vizét, Tiszta, hűs vizét bőségesen, Fényt az Úr maga áraszt és hint szerteszét, Halál nem lesz ott, éjszaka sem. Refr. Igen, ott minden kész, igen, ott minden kész. Minden győztesnek jár örökrész. Boldog, véghetetlen öröm vár odafenn, Jézusért én is elnyerhetem.\n\n4. Minden gyötrelmet, bánatot elfeledünk, Ha ő bennünket keblére von, Jézus szívére hajthatjuk fáradt fejünk, Nála béke vár és nyugalom. Refr. Igen, ott minden kész, igen, ott minden kész. Minden győztesnek jár örökrész. Boldog, véghetetlen öröm vár odafenn, Jézusért én is elnyerhetem.","composer":"","poet":"","translator":"Túrmezei E.","ref_songbook":"21/626","svg":"svg/ref21-626-001.svg"}