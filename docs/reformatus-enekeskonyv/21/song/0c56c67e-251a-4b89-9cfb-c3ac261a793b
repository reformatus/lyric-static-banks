{"uuid":"0c56c67e-251a-4b89-9cfb-c3ac261a793b","lyrics":"1. Hallgasd meg, Uram, könyörgésem, Tarts meg ellenségem ellen, Aki reám dühödt szörnyen; Félelmétől őrizz meg engem, Mentsd meg életem!\n\n2. Rejts engem el a gonoszoktól, Akik mind énreám törnek, Csak gonoszra igyekeznek; Tarts meg ő hamis tanácsuktól, Háborgásuktól!\n\n3. Akik nyelvüket élesítik, Mint öldöklő fegyvereket; Mint a nyilat, beszédüket Az ártatlan emberre lövik, És azt megsértik.\n\n4. Őket a saját gonosz nyelvük Ejti a veszedelembe, És kik ezt veszik eszükbe, E dolgon igen megijednek És elrémülnek.\n\n5. És nagy félelemmel mindenek Hirdetik az Isten dolgát, Beszélik annak nagy voltát, Melyet innen eszükbe vesznek, És megértenek.\n\n6. De szíve a hű embereknek Örvend az erős Istenben És az ő nagy kegyelmében. Az igaz hívek örvendeznek És dicsekednek.","title":"64. Hallgasd meg, Uram, könyörgésem","composer":"G. Franc, Genf, 1542","poet":"Th. de Bèze","translator":"Szenci Molnár A.","ref_songbook":"21/64","svg":"svg/ref21-064-001.svg"}