{"uuid":"7b2a4a89-30f5-4500-9086-30d4dec267ca","lyrics":"1. Dicsérlek téged, Üdvözítőmet, Úr Jézus Krisztus, Istennek egy Fia! Megváltott nyájadnak hű atyjafia: Csak téged várlak, egy segítőmet.\n\n2. Tenéked minden térdet s fejet hajt, Mert erős torony nékünk a te neved; Felvette szegény ügyünket jó kedved, A kárhozatban hogy ne lássunk bajt.\n\n3. Te vagy Istennek szelíd Báránya, Ki e világnak bűneit elvetted, Szent véred omlását nem kíméletted, Mellyel nem ér fel Ofir aranya.\n\n4. Ó, örök Isten, lelkem reménye, Az Atya Istennek fő bölcsessége, Szent Egyházadnak ő nagy dicsősége, Minden híveknek ragyogó fénye!\n\n5. Dicsérlek, mennyből leszállott Kenyér, Isten, Ember, Jézus, egy Közbenjáró! Bűnösök térését kegyesen váró, Kitől kegyelmet minden lélek nyer.\n\n6. Mely buzgó, Uram, a te szerelmed, Ki miérettünk magad megáldoztad, A halált, Sátánt, poklot megrontottad, Most is fenntartván hű segedelmed.","year":"1715","title":"448. Dícsérlek téged, Idvezítőmet","composer":"P. Davantès, Genf, 1562 (74/116. zsoltár)","poet":"Ráday P., 1715","translator":"","ref_songbook":"21/448","svg":"svg/ref21-448-001.svg"}