{"uuid":"366fa353-38f9-41a7-9d39-6d1aaa12612e","lyrics":"1. Hálát adunk neked, örök Úr Isten, Ki mennyekben vagy örök dicsőségben, Megépítesz minket te szent igédben, Hogy ne essünk kétségbe szükségünkben.\n\n2. Kérünk téged minden imádságinkban, Ne hagyj minket elveszni vakságunkban, Erősíts meg hitünk igazságában, Fiadnak, Krisztusnak megvallásában.\n\n3. E világnak ne nézzed nagy vakságát, Szent igédért való hálátlanságát, Minden bűnben tőled eltávozását, Szent nevednek ilyen nagy káromlását.\n\n4. De tekintsd meg Krisztusnak méltóságát, Szent Fiadnak kínos kereszthalálát, Az ő drága szent vére kiontását, Bűnösökért hozott nagy áldozatát.\n\n5. Tartsd meg köztünk meghallott szent igédet, Állítsd helyre romlott természetünket, Vigasztalja Szentlelked mi szívünket, Dicsérhessük örökké felségedet.","year":"1560","title":"282. Hálát adunk neked, örök Úr Isten","composer":"Tinódi Lantos S., 1546 (Imádkozzatok és buzgón kérjetek)","poet":"Debrecen, 1560","translator":"","ref_songbook":"21/282","svg":"svg/ref21-282-001.svg"}