{"uuid":"26ee2d05-d990-4a3e-a5b5-c0301d864da8","lyrics":"1. Lelkem drága Jézusa, Hozzád hajt a félelem, Míg üvölt a habtusa, S nő a vész a tengeren, Rejts el, rejts el, itt ne hagyj, Míg eláll a fergeteg; Biztonságos révet adj, S majd fogadd el lelkemet.\n\n2. Nincs nekem más enyhelyem, Szívem Téged hív s keres, Ó, maradj itt, Mesterem, Őrizz, adj erőt, szeress! Véled állom a vihart, Hit s erő te vagy, te Szent, Szárnyad árnyával takard Fejemet, a védtelent.\n\n3. Csak te kellesz, én Uram, Benned mindent meglelek; Támogasd, ki elzuhan, Gyógyítsd meg, ki vak s beteg. Szent szavadra hallgatok, Tévedés az én bajom, Én hamisság s bűn vagyok, Te igazság s irgalom.\n\n4. Kegyelem vagy, égi jó, Mely minden bűnt eltörül, Hagyd, hogy gyógyító folyó Tisztogasson meg belül. Élet-kút vagy, lüktetés, Vízmerítni drága hely, Ó, buzogj fel bennem és Öröklét felé emelj.","year":"1740","title":"727. Lelkem drága Jézusa, Hozzád hajt a félelem","composer":"Hollingside, J. B. Dykes, 1861","poet":"Ch. Wesley, 1740","translator":"Áprily L.","ref_songbook":"21/727","svg":"svg/ref21-727-001.svg"}