{"uuid":"541082a0-7215-49ca-9599-b984d51e3c3b","lyrics":"1. Én Istenem! Sok nagy bűnöm lelkemet szorongatja; Itten nincsen, ki segítsen, hát kihez folyamodjam?\n\n2. E világon minden úton akármerre indulok: Súlyos terhem, betegségem ki elvegye, nem látok.\n\n3. Hozzád térek, végy be, kérlek, Atyám, és haragodban Meg ne büntess, légy kegyelmes hozzám te szent Fiadban!\n\n4. Ha kereszted reám veted, adj engedelmes szívet, Hogy tűréssel, reménységgel várjam üdvösségemet!\n\n5. Nyújtsd kegyelmed és Szentlelked, mely engem vezéreljen; Bűn, ellenség, hitetlenség kárhozatra ne vigyen!\n\n6. Ha bűneim, büntetésim engemet rettentenek: Rejtekhelye és reménye te vagy, Krisztus, lelkemnek.\n\n7. Sebeidbe rejts el engem, hol bízvást megmaradok, Bár kínt valljak vagy meghaljak, jól tudom, hozzád jutok!\n\n8. Te énnékem ellenségem haláloddal legyőzted, Boldog helyem, üdvösségem a mennyben megszerezted.\n\n9. Áldott Isten egy felségben, tebenned szívem örül: Mert te szavad igaz marad: Aki hisz, az üdvözül!","year":"1778","composer":"Debrecen, 1778","poet":"M. Rutilius, 1613","translator":"Lőcse, 1691","ref_songbook":"21/475","svg":"svg/ref21-475-001.svg"}