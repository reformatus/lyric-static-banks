{"uuid":"ce31b918-ed2e-4b31-b9ff-6943d29f0f75","lyrics":"1. Hatalmas Isten, könyörgünk, Szent Felségedhez kiáltunk. Mert igen megnyomorodtunk, Fejünket nincsen már kihez hajtanunk.\n\n2. Irgalmas Isten, hallgass meg, Bűnünket nékünk bocsásd meg, Benned hitünket növeljed: És Szentlelkeddel, kérünk, vigasztalj meg!\n\n3. Jertek énhozzám, bűnösök, Fiaim nékem legyetek, Atyátok lészek tinéktek, Ha bűnötökből énhozzám megtértek!\n\n4. Értsük meg hát ő mondását, Ismerjük meg bűneinket, Kövessük meg Istenünket, Így megmenthetjük ördögtől lelkünket.\n\n5. Nincs igaz más, mint a Krisztus, Igazság minden beszéde; Azért maradjunk ezekben, Ne kételkedjünk Isten beszédében.\n\n6. Dicsérjük az Atya Istent, Magasztaljuk Fiú Istent; Vélük a Szentlélek Istent, Három személyben csak egy örök Istent!","year":"1590","title":"470. Hatalmas Isten, könyörgünk","composer":"Kolozsvár, 1744","poet":"Debrecen, 1590","translator":"","ref_songbook":"21/470","svg":"svg/ref21-470-001.svg"}