{"uuid":"9a37027e-ed76-4b7e-beb9-f7ab17ebbccf","lyrics":"1. Ne zúgolódj, ha látod a hitetlent, Ne kövessed, mit a hamis ember tett, Csalárdkodott, az Istentől messze ment, Te csak bízzál, és várjad az Úr Istent.\n\n2. Igen hamar mert mindazok elvesznek, Kik a földön hamisan cselekszenek, Mint a széna a mezőn, elszáradnak, Ahogyan a falevelek, elhullnak.\n\n3. Gyönyörködjél te csak az egy Istenben, És megadja kívánságát szívednek, Benne bízzál, tartsad gondviselődnek, Így ő lesz majd pártolója ügyednek.\n\n4. Az igazakat az Isten szereti, Ezért őket soha el nem felejti, Hanem őket mindörökké megőrzi, A hitetleneket pedig elveszti.\n\n5. Ó, keresztyén, te az Úr Istent várjad, Lábadat az ő útjain megtartsad, Hogy Istennek segítségét meglássad, És magadat ő kezébe ajánljad.\n\n6. A gonoszokat az Isten megrontja, Az igazakat pedig ő megtartja, Nyomorúságából megszabadítja, Minden jóval őket örökké áldja.","year":"1574","title":"159. Ne zúgolódj, ha látod a hitetlent","composer":"Debrecen, 1774 (Drága dolog az Úr Istent dicsérni)","poet":"Sztárai M., Komjáti, 1574","translator":"","ref_songbook":"21/159","svg":"svg/ref21-159-001.svg"}