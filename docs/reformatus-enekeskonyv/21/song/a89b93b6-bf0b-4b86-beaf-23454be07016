{"uuid":"a89b93b6-bf0b-4b86-beaf-23454be07016","lyrics":"1. Térj magadhoz, drága Sion, Van még néked Istened, Ki Atyádként felkaroljon, Szívét ossza meg veled! Azt bünteti, kit szeret, Így próbálja hitedet. Sion, ezt hát jól gondold meg, Szabj határt bús gyötrelmednek.\n\n2. Hullámok ha rémítenek Mérhetetlen víz felett, S a habok közt szíved remeg, Hogy sírod is ott leled; Ha aludni látod őt, Ki reményed és erőd: Sion, soha ne feledd el: Ő megvívhat tengerekkel!\n\n3. Bár hegy, halmok rengenének, Miket égi kéz emelt, S indulása a nagy égnek Végromlásra adna jelt: Ezt látva is el ne hidd, Hogy ez a perc elveszít; Sion, addig meg nem dőlhetsz, Míg oltalmad Istentől lesz!","year":"1890","composer":"Tihanyi Á., 1890","poet":"J. Pauli, 1664","translator":"Jeszenszky K., 1885","ref_songbook":"21/769","svg":"svg/ref21-769-001.svg"}