{"uuid":"8a1bc846-bcdb-448f-9da9-dab5d95c6743","lyrics":"1. A keresztfához megyek, Mert máshol nem lelhetek Nyugodalmat lelkemnek. Ott könnyárban leborulok, Bűnterhemtől szabadulok, Hol a bűntelen szenved.\n\n2. Isten ama Báránya Hogy’ jut a keresztfára? Mért foly alá szent vére? Értem tette ezt Jézusom, Fájó szívvel hiszem, tudom, Lelkem örök üdvére.\n\n3. Én voltam az elveszett, Aki halált érdemelt, Kire gyászos éj szakadt. Isten Fia, a jó pásztor Megváltott a bűn átkától: Üdvöm, napom feltámadt.\n\n4. Csodás égi szeretet! Szívem mindent elfeled, Ami engem földre von. Csak rád nézek, én Megváltóm, Szereteted sírig áldom, Győzedelmes Krisztusom.\n\n5. Tied vagyok, Jézusom, Megyek keresztutadon, Nyugtot, békét így lelek. A szeretet hozzád kapcsol, Boldog, aki híven harcol, Veled mindig győzhetek!","title":"755. A keresztfához megyek","composer":"Vác, 1797","poet":"Ilauszky S.","translator":"","ref_songbook":"21/755","svg":"svg/ref21-755-001.svg"}