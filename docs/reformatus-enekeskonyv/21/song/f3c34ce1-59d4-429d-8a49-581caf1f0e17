{"uuid":"f3c34ce1-59d4-429d-8a49-581caf1f0e17","lyrics":"1. Dicséretet mond nyelve mindennek Tenéked, könyörülő Istennek, Hogy meglátván nyavalyás sorsunkat, Elvégezted szabadításunkat, Evégre Fiad küldéd e világra, Hogy utat nyisson nékünk mennyországra.\n\n2. Megaláztad, hogy felmagasztaljon, Ő szomorkodott, hogy vigasztaljon; Szegénységben élt, hogy gazdagítson, Meghalt, hogy minket megszabadítson Kárhozatától az örök halálnak: Ily dolgot még angyalok is csudálnak.\n\n3. Áldott légy, Atyánk, hogy könyörültél, És hozzánk ilyen megtartót küldtél! Vígy elébb ennek ismeretében, Adj üdvösséget Fiad nevében; Igaz hit által köss össze ővele, Melynek a szeretet légyen kötele.\n\n4. Tekints Fiadnak szent érdemére, Melyet elődbe tett drága vére; Érte bocsásd meg sok bűneinket. A kárhozattól szabadíts minket, Általa végre hozzád égbe érjünk, Ott szent Fiaddal s Lelkeddel dicsérjünk!","composer":"G. Franc, Genf, 1551 (50. zsoltár)","poet":"Keresztesi J., Debrecen, 1806","translator":"","ref_songbook":"21/393","svg":"svg/ref21-393-001.svg"}