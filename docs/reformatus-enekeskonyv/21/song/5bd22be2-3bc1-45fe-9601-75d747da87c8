{"uuid":"5bd22be2-3bc1-45fe-9601-75d747da87c8","lyrics":"1. Dicsőült helyeken, mennyei paradicsomban, Akik vigadoztok véghetetlen boldogságban, Szent és ártatlan állapotban, Az Úr nevét szép énekszóban, Magasztaljátok vigasságban!\n\n2. Lássátok, ti dicső angyali lelkek az égben, A fénylő mennyei testek roppant seregében, Mint uralkodik dicsőségben Az Úr, és őtet felségében Imádjátok tiszta szentségben!\n\n3. Nap, hold, csillagos ég, ti az Urat dicsérjétek, Jóságát, hatalmát, bölcsességét hirdessétek, Mert amely rendet ő tinéktek Kiszabott, az a ti törvénytek, És ti annak híven engedtek.\n\n4. Tenger, föld, szigetek s a hegyek pompás szépsége, Erdők és ligetek, folyóvizek kiessége, Sík mezők, rétek ékessége, Vetések kellemetessége: Mind a Teremtő dicsősége.\n\n5. Fák, bokrok, csemeték, gyümölcsöket hozó kertek, Pompás liliomok s minden virági szépségek, Színekkel kihímezett rétek, Apróbb és nagyobb zöld növények, A gondviselést hirdessétek.\n\n6. E földön lakozó minden állat boldogsága, A szárnyon repdeső madaraknak vidámsága, A halak s férgek sokasága, Egyszóval az élők világa Mondja, mily nagy az Úr jósága!\n\n7. Bölcs Isten remeki, kik az ő képei vagytok, És a tőle lehelt emberi lélekkel bírtok, Az örökkévalót lássátok Munkáiban, és imádjátok; Egy szívvel és szájjal mondjátok:\n\n8. Dicséret, dicsőség, tisztesség és hálaadás, A szentek Urának légyen örök magasztalás! Kiben soha nincs megváltozás Vagy ígérettől elhanyatlás, Tőle fejünkre szálljon áldás!","year":"1806","title":"196. Dicsőült helyeken","composer":"Debrecen, 1774","poet":"Diószegi S., Debrecen, 1806","translator":"","ref_songbook":"21/196","svg":"svg/ref21-196-001.svg"}