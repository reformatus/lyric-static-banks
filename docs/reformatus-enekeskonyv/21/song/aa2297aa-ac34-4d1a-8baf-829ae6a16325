{"uuid":"aa2297aa-ac34-4d1a-8baf-829ae6a16325","lyrics":"1. Ó, mi kegyelmes Krisztusunk, Ki vagy nékünk igazságunk, Békességünk és váltságunk: Halld meg, kérünk, imádságunk.\n\n2. Mi szívünket, kegyes Isten, Igaz hitben, reménységben Kiváltképpen erősítsed, Hogy bízhassunk csak tebenned.\n\n3. Te isteni jóvoltodat, Ismerhessük hatalmadat, Melyet hozzánk megmutattál, Mikor érettünk áldoztál.\n\n4. Egyedül te e világnak Viselted terhét bajának, Nyertél nekünk üdvösséget És mennyei örökséget.\n\n5. Azért ily nagy szerelmedért, Kérünk, ne vess el bűnünkért, Ne vehessen ellenségünk Dühösséggel semmit tőlünk.\n\n6. Ó, mi irgalmas Királyunk, És győzedelmes Hadnagyunk, Hozzád hitből folyamodunk, Tudjuk, meg nem fogyatkozunk.\n\n7. Kérünk, ily nehéz ügyünkbe’ Ne adj ellenség kezébe, Ne vesd bűnünket elődbe, Végy be inkább kegyelmedbe.\n\n8. Keresztyéni egyességben, Nevednek szentelésében, Szent igédnek értelmében, Tarts meg minket mindvégiglen.\n\n9. Bírjad lelki országodat, Te véreden vett nyájadat, Hogy e siralom völgyében Legyünk csendesek szívünkben.\n\n10. Adj állandó egyességet, Lelki-testi békességet, Hogy megfutván itt a pályát, Vehessük el a koronát.\n\n11. Dicsértessél áldott Isten, Ki minket könyörgésünkben Meghallgatsz nagy kegyelmesen És részeltetsz mindezekben.","year":"1636","title":"464. Ó mi kegyelmes Krisztusunk","composer":"az előző dallamra","poet":"Öreg graduál, 1636","translator":"","ref_songbook":"21/464","svg":"svg/ref21-464-001.svg"}