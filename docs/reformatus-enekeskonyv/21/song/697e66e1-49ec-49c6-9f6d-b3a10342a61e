{"uuid":"697e66e1-49ec-49c6-9f6d-b3a10342a61e","lyrics":"1. Ó, örök Isten! Ki Atyánk vagy nékünk, Ím, leborulva, esedezve kérünk: E kicsiny gyermek földi egész éltét Karjaid védjék!\n\n2. Te is, ó, Jézus, Isten Egyszülöttje, Nézz le a mennyből e földi szülöttre, Légy te őnéki út, igazság, élet, S légyen ő híved!\n\n3. Isteni Lélek, te örök fényesség, Általad teljes az igaz keresztség; Bűnt és halált e kicsinyedtől űzz el Mennyei tűzzel!\n\n4. Az Atya, Fiú és Szentlélek Isten Téged, kisgyermek, mindig úgy segítsen, Hogy hited által lelked üdvöt nyerjen Földön és mennyben.","composer":"Tinódi Lantos S., 1549 (Siess, keresztyén)","poet":"F. Varga L.","translator":"","ref_songbook":"21/343","svg":"svg/ref21-343-001.svg"}