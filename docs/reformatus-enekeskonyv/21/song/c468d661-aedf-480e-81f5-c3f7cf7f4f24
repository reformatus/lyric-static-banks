{"uuid":"c468d661-aedf-480e-81f5-c3f7cf7f4f24","lyrics":"1. Hálát adunk, jó Istenünk, Hogy kirendelted ételünk, Add, hogy testünk tápláltassék, Neved miköztünk áldassék.\n\n2. De nem csupán kenyérrel él Az ember, míg e testben él; Isten beszéde a kenyér, Mely minden másnál többet ér.\n\n3. Táplálj hát azzal bennünket, Töltsed be szívünk s lelkünket, Így akkor testünk, lelkünk él, Hálával magasztal, dicsér!","composer":"L. Bourgeois, Genf, 1551 (134. zsoltár)","poet":"Glaubensstimme, 1894","translator":"Hit hangjai, 1905","ref_songbook":"21/675","svg":"svg/ref21-675-001.svg"}