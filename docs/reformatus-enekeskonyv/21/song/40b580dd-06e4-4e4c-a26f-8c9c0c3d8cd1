{"uuid":"40b580dd-06e4-4e4c-a26f-8c9c0c3d8cd1","lyrics":"1. Boldog az ember, ki az Istent Féli, tiszteli szíve szerint, És az ő törvényét szereti. Nagy lesz e földön ő nemzete, Növekszik a hívek serege, Mert az Úr megáldja és őrzi.\n\n2. Gazdagsággal őtet meglátja, Mellyel bővölködik ő háza, Áll igazsága mindörökké. A híveknek a sötétségben Támaszt világot a jó Isten, Hogy láttassék rajtuk kegyelme.\n\n3. A hű ember kölcsönt ad szívvel, Hamissággal senkit nem terhel; Ez nem vész el, megáll végiglen, Ki az igazságot kedveli, És életét ahhoz rendeli, Örök emlékezetben lészen.\n\n4. És ő egy szálat se fél azon, Hogy róla gonosz hír támadjon, Reménysége néki az Isten, És bátorságos az ő szíve, Míg meglátja, hogy ellensége Megbűnhődik, esik veszélyben.\n\n5. Javait bőven osztogatja, A szűkölködőket nem hagyja, Ettől öregbül igazsága, Ő ereje meg nem hanyatlik, Sőt, ékesen fölemeltetik, Becsületes nagy méltóságra.\n\n6. Hogy ezt látja az istentelen, Bosszankodik rajta szívében, És ő nagy gonosz haragjában Csikorgatja fogait szörnyen. De ha megeped is mérgében, Mégis elvész ő kívánsága.","title":"112. Boldog az ember, ki az Istent","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/112","svg":"svg/ref21-112-001.svg"}