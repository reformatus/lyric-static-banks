{"uuid":"231d4345-7aa5-40c2-9e24-0caed6890393","lyrics":"1. Az Isten áll ő seregében, A bírák gyülekezetében, És köztük igazat ítél, És nékiek ígyen beszél: Meddig ítéltek ti ekképpen A törvény igazsága ellen, Hogy személyét a hamisnak Nézitek, kedvezvén annak?\n\n2. Ítéljetek szegényt igazán, És könyörüljetek az árván! Ügyét a szegény embernek Erőszaktól megmentsétek! A nyomorultat a hamistól, Szabadítsátok ki markából, Hogy a szegény erőt végyen A hatalmaskodó ellen!\n\n3. De intésemet nem fogadják, Sőt, értetlenül kigúnyolják. Nagy sötétségben mennek el, Min a föld csaknem süllyed el. Támadj fel azért, ó, Úr Isten, És ítélj meg e földön mindent, Mert neked hatalmad vagyon Minden népen e világon!","title":"82. Az Isten áll ő seregében","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/82","svg":"svg/ref21-082-001.svg"}