{"uuid":"520b5bda-91e9-4ca8-9ba0-d2b81e0e8659","lyrics":"1. Aki értem megnyíltál, Rejts el, ó, örök kőszál! Az a víz s a drága vér, Melyet ontál a bűnér’, Gyógyír légyen lelkemnek, Bűntől s vádtól mentsen meg!\n\n2. Törvényednek eleget Bűnös ember nem tehet; Buzgóságom égne bár, S folyna könnyem, mint az ár: Elégtételt az nem ad, Csak te válthatsz meg magad.\n\n3. Jövök, semmit nem hozva, Keresztedbe fogódzva, Meztelen, hogy felruházz, Árván, bízva, hogy megszánsz; Nem hagy a bűn pihenést: Mosd le, ó, mert megemészt!\n\n4. Ha bevégzem életem, És lezárul már szemem, Ismeretlen bár az út, Hozzád lelkem mennybe jut: Aki értem megnyíltál, Rejts el, ó, örök kőszál!","year":"1830","composer":"Hastings, Th. Hastings, 1830","poet":"A. M. Toplady, 1876","translator":"Kecskeméti F., 1901","ref_songbook":"21/757","svg":"svg/ref21-757-001.svg"}