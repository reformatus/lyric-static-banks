{"uuid":"a467fa0b-6faf-4755-9066-032101b0066f","lyrics":"1. Tehozzád kiáltok, Úr Isten, Siess énhozzám, ne késsél, Mert téged óhajtlak szívvel, Azért hallgass meg kegyelmesen!\n\n2. Könyörgésem elődbe menjen, Mint jó illat füstölgése, Kezeim felemelése Estvéli áldozatul légyen!\n\n3. Őrizettel tartsd meg én szájam, Amely gondot tartson arra; Zárat helyezz ajakimra, Hogy én a rosszra ne hajoljam!\n\n4. Ne bocsássad szívem gonoszra, Hogy a hamisan élőkkel Én soha ne hajoljak el Az ő gonosz szándékaikra.\n\n5. A hű ember megfeddjen engem, És feddése kedves legyen, Mint balzsamolaj fejemen; Még dorgálása sem árt nékem!\n\n6. Elfogadom s megvallom nyilván, És én a hitetlenekért, Imádkozom mentségükért, Gonoszságukon szánakozván.\n\n7. Szemeim reád néznek, Uram, Reménységem vagyon benned, Lelkemet hát el ne vessed, Mert te vagy minden bizodalmam!","year":"1562","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/141","svg":"svg/ref21-141-001.svg"}