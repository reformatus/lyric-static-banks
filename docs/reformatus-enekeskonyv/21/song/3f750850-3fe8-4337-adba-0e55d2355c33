{"uuid":"3f750850-3fe8-4337-adba-0e55d2355c33","lyrics":"1. Kiáltásom halld meg, Isten! Vedd füledbe Az én könyörgésemet, Mert én szívem nagy ínségből, Messze földről Kiáltja Felségedet!\n\n2. Végy fel engemet kőszálra, Magasságra, Hol bátorságom legyen, Mert te vagy én erős tornyom, Vigasságom Én ellenségim ellen!\n\n3. Te hajlékodban lakásom Én kívánom És óhajtom szüntelen; Szárnyaidnak árnyékába Kívánkozva Vagyok jó reménységben.\n\n4. Mert meghallgatsz kérésemben, Ó, Úr Isten, Nyújtván kegyességedet. Örökségüket megadod, És megáldod, Akik félik nevedet.\n\n5. És aztán vígan éneklek Szent nevednek Mostan és mindörökre, És amely fogadást tettem, Megfizetem Naponként őnékie.","year":"1562","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/61","svg":"svg/ref21-061-001.svg"}