{"uuid":"68168ea6-cb52-4d91-8274-908c3095368f","lyrics":"1. Adjunk hálákat az Atya Istennek, Mennynek és földnek szent teremtőjének, És embereknek gondviselőjének, Éltetőjének.\n\n2. Mert ő mihozzánk atyai szerelmét, Kijelentette drága szent igéjét, Mellyel táplálja híveinek lelkét, Nyújtja kegyelmét.\n\n3. És ő megáldja benne reménylőket, Erősít minden erőtelenséget, Világosítja homályos szívünket, Sötét elménket.\n\n4. Atya Istennek mindezekért légyen Dicséret és nagy dicsőség mennyégben, Fiával s Szentlelkével egyetemben, Örökké! Ámen.","year":"1648","title":"287. Adjunk hálákat az Atya Istennek","composer":"Boroszlói kézirat, 16. sz. (Nagy hálát adjunk az Atya Istennek)","poet":"Várad, 1648","translator":"","ref_songbook":"21/287","svg":"svg/ref21-287-001.svg"}