{"uuid":"1c478204-26eb-43ba-a575-211222374ddf","lyrics":"1. Királyi zászlók lobognak, Fénylik titka keresztfának; Az élet ottan halni tért, Holtával nyervén drága bért.\n\n2. Átverve szeggel tagjai, És kinyújtva szent karjai; Üdvösségünknek ára lett, Bűnünkért ő tett eleget.\n\n3. Dávidnak bétölt írása, Minden népeknek mondása: Isten, kit felfeszítetek, Úr lesz e fán felettetek.\n\n4. Légy áldott, oltár s áldozat, Mellyel Krisztusunk áldozott: Holton az élet elesett, S holtával adott életet.\n\n5. Élő kútfő, Szentháromság! Téged áldunk, legfőbb Jóság! Kérünk: a kereszt győzelmét, Közöljed vélünk érdemét!","year":"1948","composer":"a középkori dallam egyszerűsített alakja, 1948","poet":"Vexilla regis prodeunt latin himnusz (V. Fortunatus, 6. sz.)","translator":"Cantus Catholici, 1651","ref_songbook":"21/486","svg":"svg/ref21-486-001.svg"}