{"uuid":"12636169-acbe-400f-b213-af6c5a971e96","lyrics":"1. Ó, Istennek választott kedves népe, Kit ékesít szentséges lelki képe: Vigyázz te belső ékességedre, Szépségedre.\n\n2. A te szemeid az Úrra nézzenek, Szent rendelési előtted légyenek, Az Úrnak kertje hogy virágozzék, Illatozzék.\n\n3. Szent igéjét híven s tisztán hirdessed, Háza tisztaságát híven szeressed, A jókat vedd és tartsd kebeledben, Szerelmedben.\n\n4. Akik hitüknek szép jelét mutatják, Magukat szent áldozatul állatják, Azokat, mint illik, csókolgassad És biztassad.\n\n5. Az igaz útról kik eltévelyedtek, Feslett és rossz életre vetemedtek, Térítsd meg őket hasznos intéssel És feddéssel.\n\n6. Hogyha szeretetből lett intésednek, Megvetvén a bűnt, kész szívvel engednek, Jó szemmel tovább is nézz azokra, Járj javokra.\n\n7. Így az Úr háza nem romlik, sőt épül, Ékes voltában napról napra szépül, Plántái nőnek az Úr kedvére, Örömére.\n\n8. Te pedig, hívek hűséges pásztora, Segéld gyenge népedet minden jóra, Hogy a szent igazságot szeresse, Azt kövesse.","composer":"L. Bourgeois, Genf, 1551 (101. zsoltár)","poet":"Losontzi Hányoki I., 1754","translator":"","ref_songbook":"21/359","svg":"svg/ref21-359-001.svg"}