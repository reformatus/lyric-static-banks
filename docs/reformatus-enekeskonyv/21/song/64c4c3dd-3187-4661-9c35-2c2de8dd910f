{"uuid":"64c4c3dd-3187-4661-9c35-2c2de8dd910f","lyrics":"1. Fohászkodom hozzád, Uram, Istenem! Kérlek, kegyelmesen hallgass meg engem, Mert tebenned soha nem volt kétségem, Azért most is tehozzád esedezem.\n\n2. Látod, Uram, igen megnyomorodtam. Előtted nagy nyavalyára jutottam, De míg te szent Istenségedben bíztam, Soha semmiben el nem hagyattattam.\n\n3. Reménységem míg el nem fogyatkozott, A te ígéreted nálam nyilván volt, Hogy énnékem mind megadod azokat, Amiket én szívem tőled óhajtott.\n\n4. Azért téged hívlak csak segítségre, És magamat nem is bízom senkire; Én lelkemet vigyed hálaadásra, És szívemet juttasd nagy vigasságra.\n\n5. Irgalmasságodat mikor hallhatom, Mindjárt elfelejtem minden bánatom; Abban vagyon nékem nagy vigasságom, Bűneimnek bocsánatját hogy bírom.\n\n6. Jelentsd nékem a te akaratodat, Fordítsd hozzám szent irgalmasságodat; Add meg nékem most, amit tőled várok, Ezért dicséretet örökké mondok.","year":"1569","title":"160. Fohászkodom hozzád, Uram, Istenem!","composer":"Debrecen, 1778 (Mindenkoron áldom az én Uramat)","poet":"Debrecen, 1569","translator":"","ref_songbook":"21/160","svg":"svg/ref21-160-001.svg"}