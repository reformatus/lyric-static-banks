{"uuid":"707b596e-2bbc-40bd-b866-25603426a8e7","lyrics":"1. Légy csendes szívvel és békével Életednek Istenében! Ő bír örömnek bőségével, Véle boldogulsz mindenben, Ő kútfőd és ő fényes napod, Őtőle jön minden vígságod: Légy csendes szívvel!\n\n2. Ő bír vígsággal, kegyelemmel, Oly szívvel, mely feddhetetlen, Ahol ő van, nem sért semmivel, Hordozzon bár mélységekben; Sok nyavalyádat elfordítja, A halált is kezében tartja: Légy csendes szívvel!\n\n3. Ha egy sem volna e világon, Kire magad rábízhatnád, Akkor is állna oldaladon, És hűségét tapasztalnád. Ő tudja titkos bánatidat, Elvenni mikor kell azokat: Légy csendes szívvel!\n\n4. Ő hallja lelked óhajtásit, Mit nem mernél megmondani, Néki szíved titkos panaszit Reá bízván megvallani. Nincs messze ő, sőt itt áll köztünk, Meghallja s adja, amit kérünk: Légy csendes szívvel!\n\n5. A segítség, ha kissé késik, De ugyan csak eljő végre, A várakozás rosszulesik, De majd válik üdvösségre; Ami lassan jő, bizonyosabb, Ami késik, kívánatosabb: Légy csendes szívvel!\n\n6. Van Isten népének szombatja, Akkor az Úr megszabadít, Ínség kötelét elszaggatja, Teljes szabadságra állít, S az üdvözültek seregében Vég nélkül élünk békességben: Légy csendes szívvel!","year":"1670","composer":"J. Hintze, 1670","poet":"P. Gerhardt, 1667","translator":"Új zengedező mennyei kar, 1743","ref_songbook":"21/742","svg":"svg/ref21-742-001.svg"}