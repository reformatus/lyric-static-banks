{"uuid":"2796622b-28e7-40b2-87f5-52d6804a139d","lyrics":"1. Benned bíztam, Uram, Isten, Soha ne gyaláztassam; A te szent igazságodért Kérlek, szabadíttassam: Éjjel-nappal könyörgök, Halld meg én kérésemet.\n\n2. Nincs énnékem segítségem: Uram, te légy oltalmam; Bátorságom vagy énnékem És örök bizodalmam: Hajtsd hozzám te füledet, Siess, tarts meg engemet.\n\n3. Erősségem ördög ellen, Te vagy nagy reménységem, Szent nevedért ments meg engem, Mert nincs nékem érdemem: Éjjel-nappal könyörgök, Halld meg én kérésemet.\n\n4. De sietnek ellenségim Titkon tőrbe ejteni; Uram, te vagy reménységem, Ne hagyj engem elveszni: Hajtsd hozzám te füledet, Siess, tarts meg engemet.\n\n5. Ím, ajánlom kezeidbe Én szomorú lelkemet: Igazmondó örök Isten, Oltalmazz meg engemet: Éjjel-nappal könyörgök, Halld meg én kérésemet.\n\n6. Csak hívságot követőknek Rontója vagy, Úr Isten; Benned erősen hívőknek Irgalmas vagy szüntelen: Hajtsd hozzám te füledet, Siess, tarts meg engemet.\n\n7. Értem immár hozzám való Kedves akaratodat; Benned bíztam: mutasd immár Nagy irgalmasságodat: Éjjel-nappal könyörgök, Halld meg én kérésemet.\n\n8. Isten, mily nagy dicsőséget Adsz téged szeretőknek, Hol örökké gyönyörködnek És véled örvendeznek: Hajtsd hozzám te füledet, Siess, tarts meg engemet.\n\n9. Soha nékik már nem lészen Szükségük, szegénységük, Tartod őket védelmedben, Hol nincs semmi félelmük: Éjjel-nappal könyörgök, Halld meg én kérésemet.\n\n10. Vallást tészek, hálát adván Néked, kegyes Istenem: Mindennémű szükségemben Jelen voltál énnekem; Hajtsd hozzám te füledet, Siess, tarts meg engemet!","composer":"P. Davantès, Genf, 1562 (146. zsoltár)","poet":"Thordai B., Debrecen, 1560","translator":"","ref_songbook":"21/156","svg":"svg/ref21-156-001.svg"}