{"uuid":"781c4bbf-47f9-46a4-8d9a-d7d973adcb90","lyrics":"1. Jézus, te vagy nékem őriző pásztorom, Minden bánatomban hűséges gyámolom. Érjen azért bármi széles e világon, Vigaszomat benned mindig megtalálom.\n\n2. Megterhelt az élet nehéz keresztjével, Atyám, benned bízva hordozom békével, Mert tudom, akkor is szereted gyermeked, Mikor rábocsátod dorgáló kezedet.\n\n3. Keskeny utam visz bár csillagtalan éjbe, Ha vihar dühöng is, nem esem kétségbe. Érzem, hogy velem van az Úr erős karja: Fájdalmas lelkemet híven betakarja.\n\n4. Majd ha végigküzdöm azt a nemes harcot, Elérem már végre a csendes révpartot, Az én Üdvözítőm, Jézusom vár engem, Égi hajlékába befogadja lelkem.","year":"1928","title":"766. Jézus, te vagy nékem őriző pásztorom","composer":"Kolozsvár, 1744","poet":"Borkó J., 1928","translator":"","ref_songbook":"21/766","svg":"svg/ref21-766-001.svg"}