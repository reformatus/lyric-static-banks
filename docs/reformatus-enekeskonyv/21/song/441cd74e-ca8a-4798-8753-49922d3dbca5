{"uuid":"441cd74e-ca8a-4798-8753-49922d3dbca5","lyrics":"1. Hiszek a mennybéli egy Istenben, Mindenható és kegyelmes Atyában, Mennynek és földnek teremtő Urában, Ki mindent tart hű gondviselésben.\n\n2. És az ő egyszülött szent Fiában, Jézus Krisztusban, a mi egy Urunkban, Aki a Szentlélektől fogantaték, Szűz Máriától tisztán születék.\n\n3. Szenvede Pilátusnak alatta, Felfeszíttetvén keresztre, meghala; Eltemettetvén poklokra leszálla, Harmadnap halálból feltámada.\n\n4. Felméne mennybe, üle jobbjára A mindenható Atya Úr Istennek: Ítéletükre onnan az élőknek És holtaknak eljő bizonyára.\n\n5. Hiszek a szentelő Szentlélekben És egy keresztyén Anyaszentegyházat, Egyességét a szenteknek mindenben, És a bűnöknek megbocsátását.\n\n6. Hiszem a testnek feltámadását És üdvösséggel az örök életet, Melyet az Isten híveknek megszerzett: Lelkem e hittel biztatja magát.","composer":"P. Davantès, Genf, 1562 (74/116. zsoltár)","poet":"Oppenheim, 1612","translator":"","ref_songbook":"21/321","svg":"svg/ref21-321-001.svg"}