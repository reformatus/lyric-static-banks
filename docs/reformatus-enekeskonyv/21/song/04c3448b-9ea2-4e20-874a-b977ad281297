{"uuid":"04c3448b-9ea2-4e20-874a-b977ad281297","lyrics":"1. Ébredj, alvó, hív a szózat! Az őrök hangja messze elhat: Fel, Sion, ébredj, itt az Úr! Éjféltájra jár az óra, Mondd, kész vagy-é a hívó szóra, Vagy szíved mécse meg se gyúl? Ím, vőlegényed jő, Már kész a menyegző. Halleluja! Ó, halld szavát, Kelj föl tehát, Vedd menyegzői díszruhád!\n\n2. Halljuk jól az őrök hangját, És örvendeznek, akik hallják, Hisz itt a várva várt idő. Íme, üdvünk napja virrad, Mert ama fényes Hajnalcsillag Mint igazságos bíró jő. Szent trónod fényben áll! Jöjj, Jézus, néped vár! Hozsianna! Mi elmegyünk, Mindegyikünk, Hogy menyegződön ott legyünk.\n\n3. Egykor trónod köré állunk, S az angyalokkal téged áldunk, Zeng cimbalom és hárfahúr. Földi lényt ott ami várja, Fül nem hallotta, szem nem látta, A szívünk háladalra gyúl. Oly szép az égi hon! Sok gyöngykapuja von. Halleluja! Zeng énekünk, Az Úr velünk: Légy áldott érte, Istenünk!","year":"1599","title":"622. Ébredj, alvó, hív a szózat!","composer":"Ph. Nicolai, 1599","poet":"Ph. Nicolai, 1599","translator":"Hit hangjai, 1960","ref_songbook":"21/622","svg":"svg/ref21-622-001.svg"}