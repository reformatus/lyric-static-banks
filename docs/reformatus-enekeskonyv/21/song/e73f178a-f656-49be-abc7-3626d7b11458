{"uuid":"e73f178a-f656-49be-abc7-3626d7b11458","lyrics":"1. Kérlek téged, Istenemet, Bocsásd meg minden vétkemet, Teremts bennem tiszta szívet, Hálás szívet, hozzád hívet!\n\n2. Te vagy nékem bizodalmam, A veszélyben légy oltalmam, Mert kegyelmed árnyékában Lehetek csak biztonságban.\n\n3. Hitet, Uram, tőled nyertem, Tartsd épségben ezt a kincsem: Szent igéddel erősítsed, Növekedni te segítsed!\n\n4. Országodat hadd keressem, Akaratodat kövessem, Az igazság útját járjam, És az áldást tőled várjam!\n\n5. Annyi részt adj földiekben, Mennyi hasznos az életben; Kevéssel is elégíts meg, Dolgaimra erősíts meg!\n\n6. De ha adnál nagy bőséget, Távoztasd a kevélységet; Vegyek mindent hál’adással, Siessek jót tenni mással!\n\n7. Ha meghosszabbítod éltem, Gyámolítsad öregségem; Te légy, Uram, bizodalmam, Reménységem és oltalmam.","year":"1561","composer":"Samotulsky cantionale, 1561","poet":"Chr. F. Gellert, 1757","translator":"Szűts I., 1805","ref_songbook":"21/829","svg":"svg/ref21-829-001.svg"}