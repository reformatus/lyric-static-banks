{"uuid":"3f913e56-23de-4a07-b4b7-a85ab6de17ba","lyrics":"1. Szólj, boldog hálaének, És áldd a Teremtőt, Hű Urát földnek, égnek, Az örök jótevőt! Ő mindeneknek gondját Mint Atya veszi föl, S vezérli útját, sorsát Szeretettel a mennyekből.\n\n2. Ő altat el hullámot, Ád jó vagy zord időt, Űz fagyot, téli álmot, Kizsendül rá a föld. Ha szívünk néki enged, Boldogságra vezet. Ki méri meg mélységed, Te örök, égi szeretet?\n\n3. Sok ajándékodért szánk Most hálát zeng neked. Te áldottad meg munkánk, Adsz napi kenyeret. Segíts törődni mással, Add, hogy neked éljünk, És téged szívvel-szájjal Szüntelen áldjunk, dicsérjünk!","year":"1897","composer":"J. Sibelius, 1897","poet":"A. V. Koskimies","translator":"Túrmezei E.","ref_songbook":"21/795","svg":"svg/ref21-795-001.svg"}