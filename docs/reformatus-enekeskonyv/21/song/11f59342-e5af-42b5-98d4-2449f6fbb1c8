{"uuid":"11f59342-e5af-42b5-98d4-2449f6fbb1c8","lyrics":"1. Dicsőség néked, Istenünk, Fiaddal együtt dicsérünk. Eleget ő tett miértünk. Halleluja, halleluja, halleluja!\n\n2. Harmadnap, húsvét hajnalán A kő még sírján sötétlett, De ő mint élő kilépett. Halleluja, halleluja, halleluja!\n\n3. Az angyal szólt: Ne féljetek! Szívetek Jézushoz vágyik. Üres a sírja, nincs már itt! Halleluja, halleluja, halleluja!\n\n4. Bízzatok! Él! Feltámadott! Leküzdött minden ínséget. Halálon győzött az élet. Halleluja, halleluja, halleluja!\n\n5. Mi téged kérünk, Krisztusunk, Élő és győztes Vezérünk: Add meg, mi üdvös minékünk! Halleluja, halleluja, halleluja!\n\n6. Hogy bűnt levetve áldhassunk, S örökké zengjen az ének: Dicsőség Jézus nevének! Halleluja, halleluja, halleluja!","year":"1609","composer":"M. Vulpius, 1609","poet":"M. Weiße énekeskönyve, 1531","translator":"Túrmezei E.","ref_songbook":"21/510","svg":"svg/ref21-510-001.svg"}