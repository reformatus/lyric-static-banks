{"uuid":"a9f18de7-b184-43b3-8d0f-fffa5c124967","lyrics":"1. Szent Ézsaiás így ír Krisztusnak szent születéséről, Hogy egy vesszőszál felnevekedik Jesse gyökeréről.\n\n2. Ennek gyökerén egy virágocska, úgymond, nevelkedik, Kin az Istennek, ő szent Atyjának Lelke megnyugoszik.\n\n3. Győzedelmesnek, nagy hatalmasnak, irgalmasnak vallja, A kegyelemmel és igazsággal őt teljesnek mondja.\n\n4. Ez által lészen az Úr Istennel nékünk békességünk, Mert közbenjárónk szent Atyja előtt ő lészen minékünk.\n\n5. Drága jószágot és örökséget szerez ő minékünk, Adósságunkat nagy gazdagsággal megfizeti értünk.\n\n6. Igazságával mind e világot megítélni fogja, Mert az Úr Isten az ítéletet kezébe bocsátja.\n\n7. Nagy békességet, lelki örömet hoz ő e világra, Mert birodalmat, nagy királyságot vészen fel vállára.\n\n8. Általa lészen, hogy a bárányok a farkassal laknak, Semmi bántásuk oroszlánoktól nem lészen juhoknak.\n\n9. Győzedelmének hatalmasságát valakik meglátják, Krisztus Jézusnak isteni voltát mindazok imádják.\n\n10. Nagy bátorsággal szegény bűnösök akkor könyörögnek; Krisztus nevében lelki és testi ajándékot vesznek.\n\n11. Az ő zászlóját felemelteti Anyaszentegyházban, És szent igéjét prédikáltatja e széles világban.\n\n12. Ezt megcselekszi a seregeknek Ura és Istene, Az Úr Istennek reánk áradott buzgó nagy szerelme.\n\n13. Nagy vigasságunk, örvendezésünk legyen e gyermekben; Mert üdvösségünk vagyon minékünk szent születésében.","year":"1566","title":"380. Szent Ézsaiás így ír Krisztusnak szent születéséről","composer":"Kolozsvár, 1744","poet":"Szegedi G., Várad, 1566","translator":"","ref_songbook":"21/380","svg":"svg/ref21-380-001.svg"}