{"uuid":"b0dc0de0-5ecf-4c65-9fae-8a98646825e8","lyrics":"1. Jézus Krisztus, szentek reménye, Híveid gondviselője, Benned bízók szent Istene!\n\n2. Áldattassék, Uram, szent neved, Mindenektől Istenséged, Mitőlünk is azt érdemled.\n\n3. Kárhozattól ma is lelkünket, És veszélytől mi testünket, Megtartottad életünket.\n\n4. Ételünket és italunkat Megadtad, és munkáinkat, Megáldottad dolgainkat.\n\n5. Ez éjjel is mi életünket, Istenünk, a mi lelkünket, Ajánljuk néked testünket.\n\n6. Parancsoljad szent angyalidnak, Hogy azok tábort járjanak, Mi mellettünk vigyázzanak.\n\n7. A sötétségnek fejedelme, Lelkünk-testünk ellensége: Ne ártson ördög serege.\n\n8. Jézus Krisztus, igazság napja: Ez éjszakában csillaga, Légy lelkünk fényes hajnala!\n\n9. Uram, ébressz fel egészségben, Lelki-testi békességben, Hogy reggel téged örömben\n\n10. Dicsérhessünk te szent Atyáddal, És a Szentlélek Istennel Tisztelhessünk teljes szívvel.","composer":"Kolozsvár, 1744 (Jézus Krisztus szép fényes hajnal)","poet":"Lőcse, 1720","translator":"","ref_songbook":"21/690","svg":"svg/ref21-690-001.svg"}