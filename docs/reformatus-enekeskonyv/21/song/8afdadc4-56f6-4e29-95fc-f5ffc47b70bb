{"uuid":"8afdadc4-56f6-4e29-95fc-f5ffc47b70bb","lyrics":"1. Áldunk téged, Istenünk, És csodáljuk égi erőd. Ég, föld rólad szól nekünk. Térdre hullunk színed előtt. Mert te mindig szent és nagy, Változatlan egy Úr vagy.\n\n2. Minden élő téged áld. Angyalének szárnyal feléd. Minden kérub és szeráf Néked mondja dicséretét. Néked hódol, rád tekint. „Szent, szent, szent!” – azt zengi mind.\n\n3. Téged áldunk, Istenünk. Téged dicsér szolgálatunk. Életünk tiéd legyen! Hálát mondjon minden napunk! Bűntől, bajtól védj te meg! Áldd meg, óvd meg népedet!\n\n4. Irgalommal nézz le ránk! Mint ígérted, légy mivelünk! Benned bízunk, jó Atyánk. Szent nevedről énekelünk. S mert reményünk csak te vagy, Veszni minket, ó, ne hagyj!","year":"1768","title":"568. Áldunk téged, Istenünk","composer":"Bécs, 1776","poet":"I. Franz, 1768","translator":"Túrmezei E.","ref_songbook":"21/568","svg":"svg/ref21-568-001.svg"}