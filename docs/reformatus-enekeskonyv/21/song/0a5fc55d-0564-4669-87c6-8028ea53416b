{"uuid":"0a5fc55d-0564-4669-87c6-8028ea53416b","lyrics":"1. Az Úr énnékem hűséges vezérem, Főpásztoromnak csak őtet ismérem; Drága jóvoltát elrejtem szívemben, Szent nevét áldom egész életemben, Mert kegyelméből én érdemem felett Sok lelki jókkal engemet körülvett.\n\n2. Szent beszédének gyönyörűségével, Áldott Lelkének titkos erejével Sötét álomból híven felébresztett, Az én szívemben oly hitet gerjesztett, Mely bánatában lelkem vidámítja, Jó reménységgel naponként újítja.\n\n3. Sőt, hogy még inkább érezzem kegyelmét, Várjam bizonnyal ígért segedelmét: Jósággal teljes, édes indulatja Sákramentumit vélem kóstoltatja, Így édesíti szívemet magához, Hogy erős hittel fussak oltalmához.\n\n4. Csak az szívemnek hozzád óhajtása, Ó, üdvösségnek fakadó forrása: Ha kegyelmedből már Atyámmá lettél, Végezd el a jót, amit elkezdettél; Reménységemnek add meg kívánt végét: Az én lelkemnek örök üdvösségét.","year":"1754","title":"358. Az Úr énnékem hűséges vezérem","composer":"L. Bourgeois, Strasbourg, 1545 (23. zsoltár)","poet":"Losontzi Hányoki I., 1754","translator":"","ref_songbook":"21/358","svg":"svg/ref21-358-001.svg"}