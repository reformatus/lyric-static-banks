{"uuid":"6a1f3574-b514-4cb0-81e4-e92c1ce0c222","lyrics":"1. A keresztségben elpecsételtettünk, Az örök Istent Atyának ismerjük, A Szentléleknek erejét érezzük, Krisztust felöltözzük.\n\n2. Mert mennyországba csak azok mehetnek, Víztől, Lélektől kik újjászületnek, Bűnbocsánatra megkeresztelkednek, És kegyelmet nyernek.\n\n3. Nem tiltatnak el innen a kisdedek, Az ígéretben mert ők is részesek: Istenük nékik ugyanúgy az Isten, Mint a szüleiknek.\n\n4. Isten nevét is magunkra így vesszük, Hogy Atya, Fiú, Szentléleknek hisszük, Örök frigyébe nevünket így tettük; Hát jól megbecsüljük!\n\n5. Dicsőség légyen Istennek érette, Hogy magát velünk így megismertette, El is pecsételt szent szövetségébe, Üdvözülésünkre.","year":"1582","title":"341. A keresztségben elpecsételtettünk","composer":"P. Tritonius, 1507","poet":"Detrekő, 1582","translator":"","ref_songbook":"21/341","svg":"svg/ref21-341-001.svg"}