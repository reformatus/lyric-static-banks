{"uuid":"41ed8006-7684-4507-a18e-eecfe53d6c21","lyrics":"1. Felséges Atya Úr Isten, E napnak ő kezdetiben Könyörgünk, tarts meg hitünkben És az igaz szeretetben.\n\n2. Bűneinket megbocsássad, És szívünket vigasztaljad, Hitvallásunk bátorítsad, A Szentlelket nekünk adjad,\n\n3. Hogy ne ártson az ellenség, Távol legyen minden kétség, Testi, lelki fertelmesség, És az gonosz eretnekség.\n\n4. Oltalmazz, kérünk, gonosztól És a nagy hitetlenségtől, A bűnnek kísértésétől És a hirtelen haláltól.\n\n5. Adjad minékünk éltünkben, Egymást szeretnünk szívünkben, Élhessünk nagy békességben És hitnek jó gyümölcsében.\n\n6. Hálákat adunk, Úr Isten, Te szent Fiadnak akképpen Szentlélekkel egyetemben Mostan és minden időben.","year":"1636","title":"653. Felséges Atya Úr Isten","composer":"a 652. dicséret dallamára","poet":"Öreg graduál, 1636","translator":"","ref_songbook":"21/653","svg":"svg/ref21-653-001.svg"}