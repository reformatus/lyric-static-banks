{"uuid":"779e1fb1-34ed-482e-b763-3137fa3bf338","lyrics":"1. Isten nevét dicsérem, szívem csupa hála, Együtt mondjunk háladalt, közös ének áldja: Jóság, hűség kezed minden műve, Szent vagy, jó vagy, áldunk mindörökre.\n\n2. Döbbent szívünk ráeszmél, milyen nagy az Isten: Erő, Fönség, Hatalom, fénye átjár mindent. Jóság, hűség kezed minden műve, Szent vagy, jó vagy, áldunk mindörökre.\n\n3. Igaz jóság, irgalom minden rendelése, Csak az érti valóban, aki bízik benne. Jóság, hűség kezed minden műve, Szent vagy, jó vagy, áldunk mindörökre.\n\n4. Soha el nem felejti ősi szövetségét, Maga őrzi, táplálja, egybegyűjti népét. Jóság, hűség kezed minden műve, Szent vagy, jó vagy, áldunk mindörökre.\n\n5. Atya, Fiú, Szentlélek, megillet a hála, Csodálkozva, boldogan néped ezt kiáltja: Jóság, hűség kezed minden műve, Szent vagy, jó vagy, áldunk mindörökre.","year":"1982","title":"809. Isten nevét dicsérem","composer":"magyar népdal","poet":"Kerekes K., 1982","translator":"","ref_songbook":"21/809","svg":"svg/ref21-809-001.svg"}