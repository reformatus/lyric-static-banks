{"uuid":"5cf98834-2d62-4196-869c-a9ab83342afd","lyrics":"1. Áldott az Isten, mindnyájunknak Atyja, Ki az ő népét, ím, meglátogatta, És megváltotta, mint ígérte régen, Nagy kegyelmében.\n\n2. A szent próféták eleitől fogva Az Úr Jézusról szóltak álmélkodva; Bölcsek, királyok, szegények őt várták, Látni kívánták.\n\n3. Kik a halálnak árnyékában járunk, Te vagy, ó, Jézus, tündöklő világunk; Békesség útján, míg a mennybe érünk, Te vagy vezérünk.\n\n4. Benned jelent meg az Isten kegyelme, Melyet nem ér föl az emberi elme; Mert hitünk titka, hogy e földre jöttél, Testbe öltöztél.\n\n5. Ádventi vendég, végy szállást minálunk, Szívünkben állíts trónt, örök Királyunk. Téged követni és szolgálni néked Te adj hűséget!","title":"387. Áldott az Isten, mindnyájunknak Atyja","composer":"Debrecen, 1774 (Krisztus Urunknak áldott születésén)","poet":"Sántha K.","translator":"","ref_songbook":"21/387","svg":"svg/ref21-387-001.svg"}