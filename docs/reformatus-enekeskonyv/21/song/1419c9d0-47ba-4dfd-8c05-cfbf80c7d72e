{"uuid":"1419c9d0-47ba-4dfd-8c05-cfbf80c7d72e","lyrics":"1. Szenteltessék, Uram, a te szent neved, Dicsérjenek a kicsinyek tégedet, Adjad, Uram, őnekik Szentlelkedet, Szent Fiaddal ismerjenek tégedet.\n\n2. Urunk, szent, bölcs, jó, irgalmas Atyjuk vagy, A kicsinynek hű gondviselője vagy, Mindeneknek éltetője csak te vagy, Kérlek azért, e gyermeket el ne hagyd.\n\n3. No, azért, ti mindnyájan, kisgyermekek, Ne féljetek, de Istent dicsérjétek, Mert irgalmas szent Fiáért tinéktek A keresztség erről bizonyság néktek.\n\n4. Ringasson el ő Szentlelke tégedet, Világosítsa meg a te elmédet, Vigasztalja mindenkoron szívedet, És vezessen üdvösségre tégedet.","year":"1582","title":"344. Szenteltessék, Uram, a te szent neved","composer":"régi források alapján Szabadka, 1939 (Mely igen jó az Úr Istent dicsérni)","poet":"Bornemisza P., 1582","translator":"","ref_songbook":"21/344","svg":"svg/ref21-344-001.svg"}