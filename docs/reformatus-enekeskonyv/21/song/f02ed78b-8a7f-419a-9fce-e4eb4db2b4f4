{"uuid":"f02ed78b-8a7f-419a-9fce-e4eb4db2b4f4","lyrics":"1. Már véget ért a nap, mit adtál, Urunk, az éj is tőled jő, Víg ének szárnyalt reggel hozzád, Most téged áld az estidő.\n\n2. De hála; ébred ott az Egyház, Hol fényre fordul földgolyónk, Nem szűnik, ím, az őrségváltás, Míg éj borul, vagy nap ragyog.\n\n3. Most épp egy távol partot érve A hajnal támaszt új napot, Friss ének szól Istent dicsérve, Nem halkul el, és el nem fogy.\n\n4. A nap, míg minket küld pihenni, Felébreszt más testvéreket, Kik új erővel áldva zengik Te sok, csodás, nagy tettedet.\n\n5. Szent trónod áll, és zeng a hála, Dicsérve téged szüntelen, Országok tűnnek rég a múltba, De szent uralmad végtelen.","year":"1874","composer":"St. Clement, Cl. C. Scholefield, 1874","poet":"J. Ellerton, 1870","translator":"Vizi I.","ref_songbook":"21/703","svg":"svg/ref21-703-001.svg"}