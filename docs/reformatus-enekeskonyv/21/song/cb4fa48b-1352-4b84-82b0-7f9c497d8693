{"uuid":"cb4fa48b-1352-4b84-82b0-7f9c497d8693","lyrics":"1. Siess, nagy Úr Isten, én segítségemre, És legyél figyelmes az én beszédemre, Emlékezzél reá szent ígéretedre. Hajtsad füleidet én könyörgésemre.\n\n2. Hitből, tiszta szívből azért arra kérlek: Engedd, szent igédből hogy ismerhesselek, Teljes életemben hogy dicsérhesselek; Minden dolgaimban téged nézhesselek.\n\n3. Az én életemet tartsd meg szent nevedért, A te szent Fiadnak kedves szerelméért; Nagy hálákat adok tenéked ezekért, Ha meghallgatsz, Uram, engem jóvoltodért.\n\n4. Szent Fiad vállára raktad bűneimet, Ördög rabságából megváltál engemet, Érette fiaddá fogadtál engemet, Örökössé tettél mint édes gyermeket.\n\n5. Tied legyen, Isten, mindenben dicsőség A te szent Fiaddal, és minden tisztesség, Szentlélek Istennel egyenlő felségben, A Szentháromságban mindörökké. Ámen.","composer":"Kolozsvár, 1744 (Irgalmazz, Úr Isten)","poet":"Barát I., Komjáti, 1574","translator":"","ref_songbook":"21/167","svg":"svg/ref21-167-001.svg"}