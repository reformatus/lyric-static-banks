{"uuid":"10be0261-fb77-4da4-97cc-7a1f92621aa7","lyrics":"1. Feltámadt a mi életünk, Vígan méltó énekelnünk, Úr Krisztust dicsérnünk, E szent napon is áldanunk, Angyalokkal őt imádnunk, mint Urunkat félnünk, Mert őt magasztalják nap, hold s égi seregek, A mennyei szentek.\n\n2. A földben minden gyökerek, Fáknak bimbói terjednek, mezők megzöldülnek, Ég madarai zengenek, Fákon vígan énekelnek, szárnyukkal repdesnek; Minden illatozó füvek gyönyörködtetnek, Dicséretre intnek.\n\n3. Mert feltámadt ő igazán, Angyala jelenté nyilván koporsónak jobbján; Tanítványival vigadván Megjelent Galileában, Pétert vigasztalván: Örvendj, aki voltál gyakran bűnért sírásban, Alázatosságban.\n\n4. Dicséret a nagy Istennek, Életet ki nyert népének, a bűnös embernek, Őt részeltetvén egeknek, Gyönyörűségében minden lakóhelyeinek; Lelki javaival népét meglátogatja, Megtérését várja.","year":"1774","composer":"Debrecen, 1774","poet":"Pécseli Király I., Csurgai graduál, 1630 körül","translator":"","ref_songbook":"21/504","svg":"svg/ref21-504-001.svg"}