{"uuid":"76ba33c5-c839-4094-9a33-700da353f458","lyrics":"1. Mit Isten akar énvelem, Az lesz a legjobb nékem. Kész ő, hogy áldjon, segítsen, Ha bízom nagy nevében. Bajból kiment a hű, a szent. Nem fenyít, csak mértékkel. Ki benne hitt, soha senkit Isten nem hagyott még el.\n\n2. Ő vigaszom és életem, Reményem, bátorságom. Amint akarja, úgy legyen. Fenyítését is áldom. Mint ígérte, számba vette Fejemen a hajszálat. Mint jó Atyám, úgy vigyáz rám, Jóságára nem várat.\n\n3. Így örömest útra kelek, Amikor ő kívánja. Ha hazahív, békén megyek A halandók útjára. Árva lelkem, én Istenem, Hű kezedbe ajánlom. Te megadtad a győzelmet Már poklon és halálon!\n\n4. Még egyet kérek, Istenem, Hogy tarts meg mindig nálad, És ne engedj elcsüggednem, Ha gonosz lélek támad. Biztass: „Ne félj!” Védj, és segélj! Kelj híved oltalmára! Így is teszel. Velem leszel, S én áment mondok áldva.","year":"1554","title":"743. Mint Isten akarja, legyen","composer":"Cl. de Sermisy, 1529 nyomán J. S. Bach, 1727","poet":"Albrecht porosz herceg, 1554","translator":"Túrmezei E.","ref_songbook":"21/743","svg":"svg/ref21-743-001.svg"}