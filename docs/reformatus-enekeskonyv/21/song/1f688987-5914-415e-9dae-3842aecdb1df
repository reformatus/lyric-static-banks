{"uuid":"1f688987-5914-415e-9dae-3842aecdb1df","lyrics":"1. Dicsérjétek az Istent a mennyégben, Dicsérjétek őt az ő szent székében!\n\n2. Dicsérjétek mind őt, ti szent angyalok, Dicsérjétek őt, ti mennyei karok!\n\n3. Dicsérje nappal nap és a hold éjjel, Dicsérjék a csillagok fényességgel!\n\n4. Dicsérjétek őt ti is, nagy-szép egek, És a magasság felett való vizek!\n\n5. Dicsérjék szent nevét az Úr Istennek, Mert mindezek általa teremtettek!\n\n6. Helyet rendelt ő szépen mindezeknek, Hogy parancsolatjának engednének.\n\n7. Dicsérjétek őt mind, ti földi lények, És lakói a vizek mélységének,\n\n8. Tűz, jégeső, köd, hó és minden pára, Forgószelek, kik engednek szavára.\n\n9. A hegyek, völgyek, termőfák s egyebek, És fái a cédrusok erdejének.\n\n10. Vadak és minden oktalan állatok, Mind barmok, csúszómászók és szárnyasok,\n\n11. Földi királyok és minden köznépek, Fejedelmek és bírái e földnek.\n\n12. Ti, ifjú népek és tiszta szép szüzek, A vének mind és minden jó gyermekek!\n\n13. Dicsértessék az Úr Istennek neve, Mert felhat dicső volta az egekre!\n\n14. Az ő dicsősége földön és mennyen, És az ő jóvolta minden helyeken.\n\n15. Az ő népének arcát felemelte, A Sátán hatalmából kimentette.\n\n16. Dicséret légyen mindenütt azoknak, Kik az ő irgalmasságában bíznak!\n\n17. Dicséret az Izráel fiainak, És az Istenhez közel járulóknak!","year":"1560","title":"195. Dicsérjétek az Istent a mennyégben","composer":"L. Senfl, 1534 (Adjunk hálát az Úrnak, mert érdemli)","poet":"Debrecen, 1560","translator":"","ref_songbook":"21/195","svg":"svg/ref21-195-001.svg"}