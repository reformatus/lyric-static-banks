{"uuid":"20f9e56f-22a5-4cd9-ae12-a91eddee781e","lyrics":"1. Meddig felejtesz el, Uram, Míg nem emlékezel rólam? A te orcádat énelőlem, Örökké elrejted-e tőlem? Miért nem könyörülsz rajtam?\n\n2. Míg tanácskozzam szívemben? Míg keseregjek elmémben, Még nappal is arra gondolván, Ellenségem hogy rohan énrám? Míg uralkodik fejemen?\n\n3. Tekints reám, kegyes Uram! Szánj meg nyomorúságomban! Szemeimet világosítsd meg, Hogy életemben viduljak meg, Halálban el ne aludjam.\n\n4. Hogy ellenségem ne mondja: Íme, erőt vettem rajta! És azon ők örvendezzenek, Ha engemet elejthetnének, És nem állhatnék lábamra.\n\n5. Mert én bízom jókedvedben, Ki megvigasztalsz szívemben. Örvendez azért az én lelkem, Hogy Isten az én segedelmem, Melyért dicsérem énekben.","year":"1547","composer":"L. Bourgeois, Lyon, 1547","poet":"C. Marot","translator":"Szenci Molnár A.","ref_songbook":"21/13","svg":"svg/ref21-013-001.svg"}