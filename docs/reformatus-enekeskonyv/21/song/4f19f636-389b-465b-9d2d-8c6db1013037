{"uuid":"4f19f636-389b-465b-9d2d-8c6db1013037","lyrics":"1. Ébredj, bizonyságtévő Lélek! A várfalakra őrök álljanak, Kik bátran szólnak, harcra készek, Ha éj borul le, vagy ha kél a nap. Hívásuk zengjen messze szerteszét, Az Úrhoz gyűjtve népek seregét!\n\n2. Ó, bárha lángod fellobogna, S ébredne föl sok nemzet fényinél, Ó, bár sok szolga, sarlót fogva, Aratna, mígnem leborul az éj! Urunk, e roppant, ért vetésre nézz: A munka sok, a munkás oly kevés!\n\n3. Küldd útra hírnökid csapatját, És adj erőt onnan felül nekik, Hogy veszni a pogányt se hagyják, És szerte űzzék Sátán seregit. Országod jöjjön el minél elébb, Hirdetve szent neved dicséretét!","year":"1704","composer":"Halle, 1704","poet":"K. H. Bogatzky, 1750","translator":"Vargha Gy.-né","ref_songbook":"21/834","svg":"svg/ref21-834-001.svg"}