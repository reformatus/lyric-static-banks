{"uuid":"d7cb472a-4ffe-49a7-b37f-00bb011bcbcb","lyrics":"1. Gondviselő, jó Atyám vagy, Ó, én édes Istenem! Látom én, hogy minden elhagy E világon, csak te nem! Hozzád vágyom, benned élek, Üdvöt mástól nem remélek.\n\n2. Mint az alélt bús virágra Megújító harmatot: Vérző szívem fájdalmára Csak te hintesz balzsamot. Könnyű sorsom terhe rajtam, Ha imára nyílik ajkam.\n\n3. Rám-rám derül ismeretlen Utamon egy kis öröm, Azt is a te véghetetlen Jóságodnak köszönöm; Hálakönnyem tündöklése A te neved hirdetése.\n\n4. Ó, add, hogy ha majd bevégzem E mulandó életet, Lelkem tisztán és egészen Egyesüljön teveled. El ne vonjon semmi többé, Tied legyek mindörökké!","year":"1903","title":"768. Gondviselő jó Atyám vagy","composer":"J. Crüger, 1649","poet":"Lévay J., 1903","translator":"","ref_songbook":"21/768","svg":"svg/ref21-768-001.svg"}