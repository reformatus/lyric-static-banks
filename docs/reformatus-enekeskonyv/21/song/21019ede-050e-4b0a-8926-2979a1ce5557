{"uuid":"21019ede-050e-4b0a-8926-2979a1ce5557","lyrics":"1. Hűséged végtelen, Atyám, nagy Isten, Elhat a mélybe, s az egek fölé, Irgalmad nem fogy a múló idővel. Ki voltál, az maradsz mindörökké. Hűséged végtelen, hűséged végtelen, Mindennap új áldás árad reám, Hiányom pótolod hatalmas kézzel, Hűséged végtelen, Uram, hozzám.\n\n2. A tél, a nyár, az ősz, a feslő tavasz, A nap, a hold s a nagy csillagsereg Ezt zengi szüntelen együttes karban: Te vagy az irgalom, a szeretet. Hűséged végtelen, hűséged végtelen, Mindennap új áldás árad reám, Hiányom pótolod hatalmas kézzel, Hűséged végtelen, Uram, hozzám.\n\n3. Eltörlöd bűnömet, békéd vesz körül, Velem vagy, s lényed úgy megvidámít! Erőt adsz mára, a holnapra reményt. Áldásod ontja rám bő árjait. Hűséged végtelen, hűséged végtelen, Mindennap új áldás árad reám, Hiányom pótolod hatalmas kézzel, Hűséged végtelen, Uram, hozzám.","year":"1923","composer":"Faithfulness, W. M. Runyan, 1923","poet":"Th. O. Chisholm, 1923","translator":"Gerzsenyi L.","ref_songbook":"21/798","svg":"svg/ref21-798-001.svg"}