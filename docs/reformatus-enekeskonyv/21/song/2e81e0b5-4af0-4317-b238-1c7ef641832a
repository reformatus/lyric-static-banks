{"uuid":"2e81e0b5-4af0-4317-b238-1c7ef641832a","lyrics":"1. Uram, te megvizsgálsz engem, Megismersz mindent énbennem, Vagy állok, ülök, vagy megyek, Mind tudod, amit művelek; És bármit gondolok szívemben, Te azt mind jól érted, Istenem.\n\n2. Vagy járok-kelek, vagy fekszem, Te mindenütt vagy körülem. Jól látod minden utamat, Érted minden dolgaimat; Egy szó sem jő az én nyelvemre, Mit előbb ne tudtál volna te.\n\n3. Körös-körül rajtam minden Tőled vagyon teremtetvén, Reám bocsátád kezedet, Felülmúlja értelmemet. Bölcsességed meg nem foghatom, Dolgaidon csak álmélkodom.\n\n4. Lelked elől hova mennék, Ahol elrejtve lehetnék? Előled hova szaladjak? Égbe menjek? Ott talállak! Ágyamat ha vetném a sírban, Ott látnálak téged legottan.\n\n5. Ha a hajnal szárnyát venném, És az égre emelkedném, És elrepülnék nagy messze, A külső tenger szélire, Ott is meglelnél, Uram, engem, Kezedet el nem kerülhetem.\n\n6. Mondám, hogy tán sötétséggel Bétakarózhatom éjjel. Az sem lenne alkalmatos, Mert még az éj is világos, Mely körülem annyira fénylik, Hogy nékem fényes napnak látszik.\n\n7. Nálad ismeretes voltam Előbb, hogynem formáltattam, Még nem voltam, már ismertél, És napjaimra tekintél, Mik könyvedben voltak felírva, Midőn még nem voltak formálva.\n\n8. Mily drágák a te tanácsid, Ha megnézem gondolatid, Számtalan soknak találom, Ha kimondani akarom; A homoknál többnek találom, Mely számtalan a tengerparton.\n\n9. Vizsgálj meg, és jól próbálj meg, Szívemet valóban nézd meg, És lásd meg, hogy milyen vagyok! Ha gonosz ösvényen járok, És ha olyannak találsz engem, Vezess a jó útra, Istenem!","title":"139. Uram, te megvizsgálsz engem","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/139","svg":"svg/ref21-139-001.svg"}