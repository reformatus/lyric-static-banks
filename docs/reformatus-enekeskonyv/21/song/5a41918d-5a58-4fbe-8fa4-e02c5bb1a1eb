{"uuid":"5a41918d-5a58-4fbe-8fa4-e02c5bb1a1eb","lyrics":"1. A gonoszon gondolkodván, Eszembe veszem azt nyilván, Hogy Istenre nincs gondja. Magában felfuvalkodik, Bűneitől meg nem szűnik, A híveket utálja. Hamis és hazug beszéde, Jó tanúsághoz nincs kedve, És nem jár igazsággal; Hívságot gondol ágyában, Foglalatos gonosz útban, Semmi bűnt ő nem utál.\n\n2. Égig ér, Uram, hűséged, És a te nagy kegyességed Mind a felhőkig felhat. Mint a hegy, te igazságod, Törvényed mélység, megtartod Az embert és a barmot. Kegyességed jóakarat, Azért te szárnyaid alatt A hívek meghúzódnak, Kik jól megelégíttetnek, És bőséggel részeltetnek Javaival házadnak.\n\n3. Nálad az élet kútfeje, Világodnak nagy ő fénye, Mely nekünk szépen fénylik. Bővítsd rajtuk kegyességed, Akik jól ismernek téged, Szívvel neved tisztelik! Ne hagyd, hogy a kevély lába Rám rohanjon, és hatalma Letapodjon a földre; Adjad, hogy a kegyetlenek Elessenek, süllyedjenek, Fel se keljenek többé!","year":"1525","composer":"M. Greiter, Strasbourg, 1525","poet":"C. Marot","translator":"Szenci Molnár A.","ref_songbook":"21/36","svg":"svg/ref21-036-001.svg"}