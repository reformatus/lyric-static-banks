{"uuid":"bb46104e-5666-4f73-b216-6524428f88c7","lyrics":"1. Ítélj meg engemet, Úr Isten, És fogadd fel én ügyemet E kegyetlen nemzetség ellen! A hamis embernek kezében Ne bocsáss, Uram, engemet, Tartsd meg én fejemet!\n\n2. Uram, engem miért hagytál el? Lám, te vagy én erősségem! Miért járok keserűséggel? Örömöm miért távozott el? Miért kerget ellenségem, És sanyargat engem?\n\n3. Igazságodat add értenem, Világosságod küldd alá, Mely megvilágosítson engem! Szent hegyedre légyen vezérem; Bémenésem igazgassa A te hajlékodba!\n\n4. Isten oltárához bemégyek, Az én Uram eleiben, Aki öröme én szívemnek. Hegedűvel néked éneklek, És hálát adok szüntelen Tenéked, Úr Isten.\n\n5. Miért vagy szomorú, én lelkem? Mit kesergesz ily szertelen? Bízzál az Istenben, mert hiszem, Hogy őtet én még dicsőítem, Midőn híven megment engem Megváltó Istenem.","title":"43. Ítélj meg engemet, Úr Isten","composer":"L. Bourgeois, Lyon, 1547","poet":"C. Marot","translator":"Szenci Molnár A.","ref_songbook":"21/43","svg":"svg/ref21-043-001.svg"}