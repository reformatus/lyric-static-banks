{"uuid":"42bb9ef1-ed1b-457c-a9b8-3e4f8e0394b9","lyrics":"1. Ismét egyik esztendeje, Istentől kimért ideje Telék el a mulandóságnak: Az égi testek órája Lefolyván, lett új példája A közös változandóságnak; Elmúlt vége, mint kezdete, Már van csak emlékezete.\n\n2. Boldog, ki csendes lélekkel, És nem könnyező szemekkel Tekinthet vissza folyására, Ki ha magát megkérdezi, Belső örömmel érezi, Hogy szolgált ez jobbulására, Hogy ment mind az ismeretben Előbb, mind a szeretetben.\n\n3. Boldog, kinek nem kell szánni Elvesztett idejét, s bánni Megbecsülhetetlen óráit, Kinek hív emlékezeti Elébe nem helyezteti Helyrehozhatatlan hibáit, Ki az időt megbecsülte, A hivalkodást kerülte.\n\n4. Tökéletességnek Atyja, Az öröm szívemet hatja, Valahányszor azt elgondolom, Mely sok jókat vettem tőled! De elrejtőzném előled, Ha meg másrészről megfontolom: Azokkal mily rosszul éltem, Elvesztegetni nem féltem.\n\n5. Minthogy azért te teheted, Véghez egyedül viheted, Hogy a jót akarjam és tégyem: Engedd, hogy a múlt esztendőt Mint már vissza nem jövendőt Magamnak tükörül felvégyem; A jót benne követhessem, A rosszat elkerülhessem.","year":"1806","title":"432. Ismét egyik esztendeje","composer":"P. Davantès, Genf, 1562 (84. zsoltár)","poet":"Szentgyörgyvölgyi J., Debrecen, 1806","translator":"","ref_songbook":"21/432","svg":"svg/ref21-432-001.svg"}