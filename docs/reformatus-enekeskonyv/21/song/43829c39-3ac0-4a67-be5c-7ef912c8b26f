{"uuid":"43829c39-3ac0-4a67-be5c-7ef912c8b26f","lyrics":"1. Ó, Isten, ki a törődött Szívet meg nem utálod, Sőt a bánatból ejtődött Könnyeket megszámlálod, Kedveljed érzésimet És elmélkedésimet, Melyek szívemben támadnak Halálán te szent Fiadnak.\n\n2. Mint sír a kertben magában, Mint küszködik a harccal, Mely a sötét éjszakában A földre ejti arccal, Hol kínjait lelkében Érezvén és testében Vércseppel verejtékezik, Elalél és csüggedezik.\n\n3. De új erőt vesz magának, Lelkét megbátorítja, Mint a vitéz, ha harcának Kezdete tántorítja. Az eláruló csókra Önként megy a kínokra A fegyverekbe öltözött Vérengző kísérők között.\n\n4. A bíró, bár elismeri, Hogy ő vétkét nem látja, Elereszteni nem meri, Ostor alá bocsátja. Látja a nép véresen, Nincs szíve, mely megessen, Fakad ily gyilkos lármára: Feszítsd fel a keresztfára!\n\n5. Függ már a fán kiterjesztett Kezekkel felszegezve, A föld testéből eresztett Vérrel van béfedezve. Elalélván végtére A kínok érzésére, Meghal, Atyjához sóhajtva, Fejét keresztjére hajtva.\n\n6. Ó, kínok közt elenyészett Megváltóm a keresztfán! Téged az egész természet Búslakodva sirat s szán. Reng a föld alkotmánya, A holtakat kiadja; A fényes nap is bújába, Borul sötét éjszakába.\n\n7. Elhal énbennem is a szív Ez iszonyú látásra, Bánatba merült lelkem hív Bűneimért sírásra, Mert tudom, hogy helyettem, Ki sokképpen vétettem, Szenvedéd a vereséget, Mely így vet éltednek véget.\n\n8. Bízom más részről, mert a hit, Hogy értem ontottál vért, Rettegésemben megenyhít, Tudván, hogy érdemedért Részeltetem az égben Ama nagy dicsőségben, Hol te, ki értem szenvedtél, Örök méltóságot vettél.","composer":"L. Bourgeois, Genf, 1551 (42. zsoltár)","poet":"Nagy I., Debrecen, 1806","translator":"","ref_songbook":"21/489","svg":"svg/ref21-489-001.svg"}