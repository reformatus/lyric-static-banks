{"uuid":"bc44ae5d-08a2-4bb4-805f-bc9ee30317a8","lyrics":"1. Maradj velünk, mi Krisztusunk, Mert már estefelé vagyunk. Szent igéd világoskodjék, Mi szívünkben munkálkodjék, Mi szívünkben munkálkodjék.\n\n2. Ε mi utolsó időnkben, Szentlelkedet öntsd ránk bőven, Hogy igédet s szentségidet Tisztán megtartsák a hívek, Tisztán megtartsák a hívek.\n\n3. Jézus, óvd meg Egyházadat. Nevelj neki hű fiakat, Akik igédet szeretik, S bőven termik gyümölcseit, S bőven termik gyümölcseit.\n\n4. Szent igéddel állj őrt magad, Hogy Sátán s bűn ne ártsanak; Híveidnek adj kegyelmet, Hitet, békét és türelmet, Hitet, békét és türelmet.\n\n5. Alázd meg a kevélyeket, Kik fennen hordván fejüket, Csak a mulandót keresik, És szent igédet megvetik, És szent igédet megvetik.\n\n6. Igédben élünk és halunk, Míg hozzád mennybe juthatunk; Panasz, sírás ott nem lesz már. Ránk ott örök boldogság vár, Ránk ott örök boldogság vár.\n\n7. Dicsőség légyen Atyának, Ő szent Fiának, Krisztusnak, Szentlélekkel egyetemben, Örökkön örökké! Ámen. Örökkön örökké! Ámen.","year":"1611","title":"694. Maradj velünk, mi Krisztusunk","composer":"Kolozsvár, 1744","poet":"N. Selnecker, 1611","translator":"Payr S.","ref_songbook":"21/694","svg":"svg/ref21-694-001.svg"}