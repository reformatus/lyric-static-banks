{"uuid":"22eceb4f-033c-4b08-9c6c-ffbc19c9a4e3","lyrics":"1. Felséges Isten, nagy nevedet áldom, Dicsérem nappal, hosszú éjszakákon, Szent dicsőséged szemeimmel látom, Drága Királyom!\n\n2. Távoli ködben, nehéz bűnben éltem, Elveszett immár minden reménységem, S nagy kegyelemmel lehajoltál értem, Égi reményem!\n\n3. Dicsérlek téged együtt a világgal, Együtt az éggel, hegyek szép szavával, Együtt a földdel, minden termő ággal, S nagy sokasággal.\n\n4. Mennyei Bárány, imádunk mi téged, Végy erőt, áldást, igaz bölcsességet, Égi hatalmat, örök tisztességet, Szent dicsőséget!","composer":"Boroszlói kézirat, 16. sz. (Nagy hálát adjunk az Atya Istennek)","poet":"Kádár F.","translator":"","ref_songbook":"21/226","svg":"svg/ref21-226-001.svg"}