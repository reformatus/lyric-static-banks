{"uuid":"42a62505-7b05-4d6c-bbd0-635c1c50870c","lyrics":"1. Mindenkor téged, Úr Isten, Magasztalunk mi szívünkben, Bizakodunk kegyelmedben, Dicsekedünk szent nevedben.\n\n2. Örvendez, szent Atyánk, lelkünk, Mert biztat minket mi Urunk, Békességre hogy már dolgunk, Hozatott minden mi ügyünk.\n\n3. Mihelyt bajunkat felvette, És magát kezessé tette, Minket már megigazított, Félelemből szabadított.\n\n4. Immár kegyelmességedet Várjuk, Uram, jó kedvedet, Imádjuk csak szent nevedet, Ne nézzed mi érdemünket.\n\n5. Néked ezért örvendezünk, Tebenned most dicsekedünk, Egyetlenegy mi életünk, Néked örökké éneklünk.\n\n6. Dicsőség néked, Atyánknak, És egyetlenegy Fiadnak, S szívünk Bátorítójának, És Megvigasztalójának.","year":"1636","title":"656. Mindenkor téged, Úr Isten","composer":"a 652. dicséret dallamára","poet":"Öreg graduál, 1636","translator":"","ref_songbook":"21/656","svg":"svg/ref21-656-001.svg"}