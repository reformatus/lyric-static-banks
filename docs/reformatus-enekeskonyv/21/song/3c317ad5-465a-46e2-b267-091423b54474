{"uuid":"3c317ad5-465a-46e2-b267-091423b54474","lyrics":"1. Száma nincsen, Uram, jótéteményidnek, Vége, hossza nincsen kegyelmességednek; Azért magasztallak felette mindennek, Mert hiszek lelkemben te ígéretednek.\n\n2. Kiáltásom, Uram, tőled el nem vetéd, Az én nyavalyámat csak te magad nézéd; Atyai voltodat rajtam éreztetéd, Irgalmasságodat mikor megjelentéd.\n\n3. A pokol torkából te kiszabadítál, És az én lelkemben engem megnyugtattál, Te ígéreteddel mikoron biztattál, Fiad által ismét fiaddá fogadtál.\n\n4. Kész mindenkor lelkem néked énekelni, Mind e világ előtt rólad vallást tenni, Sok jótételidért néked hálát adni, Örökkön örökké tégedet dicsérni.","year":"1560","title":"155. Száma nincsen, Uram, jótéteményidnek","composer":"Kolozsvár, 1744 (Irgalmazz, Úr Isten)","poet":"Debrecen, 1560","translator":"","ref_songbook":"21/155","svg":"svg/ref21-155-001.svg"}