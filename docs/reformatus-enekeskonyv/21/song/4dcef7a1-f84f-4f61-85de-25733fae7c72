{"uuid":"4dcef7a1-f84f-4f61-85de-25733fae7c72","lyrics":"1. Az Urat, ti, ő szolgái, Dicsérjétek, mert érdemli, Áldjátok szent nevét mindnyájan! Dicsértessék szent felsége, Most és örökkön örökre Ő szent neve áldassék tisztán.\n\n2. Napkelettől enyészetig Áldassék neve mindvégig, Mert az Úr Isten a mennyekben Regnál minden pogányokon, Nagy dicső hatalma vagyon, Mely felülhat a szép egeken.\n\n3. De ki volna hasonlatos E mi hatalmas Urunkhoz, Kinél erősebb sehol nincsen? Aki a mennyből alánéz Mindenre, ami van és lesz Itt e földön és fenn az égben.\n\n4. A szegényt porból felveszi, És a sárból felemeli, Állapotát felmagasztalván. Fölemeli végezetre A nagy fejedelmek közé Az ő népe közt igazában.\n\n5. Az asszony szomorúságát Ő magtalansága miatt Nagy vigasságra megfordítja. Gyermekek anyjává teszi, Szép fiakkal körülveszi, Házát gyümölccsel szaporítja.","title":"113. Az Urat ti, ő szolgái","composer":"L. Bourgeois, Genf, 1551","poet":"C. Marot","translator":"Szenci Molnár A.","ref_songbook":"21/113","svg":"svg/ref21-113-001.svg"}