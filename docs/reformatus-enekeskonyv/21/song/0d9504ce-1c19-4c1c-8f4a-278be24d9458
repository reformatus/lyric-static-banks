{"uuid":"0d9504ce-1c19-4c1c-8f4a-278be24d9458","lyrics":"1. Felséges Isten, hozzád kiáltunk nagy keserűséggel, Könyörgünk néked, hogy légy segítséggel.\n\n2. Tekints mireánk, kérünk Úr Isten, ily nagy szükségünkben, Segíts meg minket erőtlenségünkben.\n\n3. Miként a foglyok tömlöc fenekén, hangosan kiáltunk; Senki nem hallja, nem könyörül rajtunk.\n\n4. Pokolnak kínja, bűnnek soksága uralkodik bennünk: Légy segítséggel, hogy mind el ne vesszünk.\n\n5. Ha bűneinket te számontartod, felséges Úr Isten, Vajon ki lenne előtted bűntelen?\n\n6. Nincsen ártatlan, nincsen bűn nélkül senki teelőtted; Azért könyörgünk, utunk vezéreljed:\n\n7. Mert csak tenálad vagyon kegyesség és nagy irgalmasság, Krisztus Jézusért bűnünkből szabadság.\n\n8. Örvendez szívünk, felséges Isten, te ígéretedben, És hozzánk való nagy kegyességedben.\n\n9. Megszabadultunk a Krisztus által örök kárhozattól; Nincsen félelmünk immár a haláltól.\n\n10. Ó, szabadító, mennybéli Isten, egyetlen reménység, Te szolgáidnak légy örök üdvösség.\n\n11. Dicséret néked, Atya Úr Isten, a te szent Fiaddal És Szentlélekkel, mi Vigasztalónkkal!","year":"1560","title":"188. Felséges Isten, hozzád kiáltunk nagy keserűséggel","composer":"Cantus Catholici, 1651","poet":"Debrecen, 1560","translator":"","ref_songbook":"21/188","svg":"svg/ref21-188-001.svg"}