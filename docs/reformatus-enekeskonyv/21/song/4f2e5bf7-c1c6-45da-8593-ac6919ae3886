{"uuid":"4f2e5bf7-c1c6-45da-8593-ac6919ae3886","lyrics":"1. Halld meg, bűnös ember: Jézus szeret! Bűnöd bár nagy tenger, Jézus szeret. Csak jöjj hozzá hittel, Töredelmes szívvel, Nem vet ő el, hidd el, Jézus szeret.\n\n2. Légy hát, szívem, bátor: Jézus szeret! Megvéd a hű pásztor: Jézus szeret. Szent igéje mondja, Hogy van reám gondja; Hitem is suttogja: Jézus szeret.\n\n3. Ez a boldogságom: Jézus szeret! Nincs más orvosságom: Jézus szeret. Bár a kereszt rajtam, E világi zajban Egyre zengi ajkam: Jézus szeret.\n\n4. Nem rémít a halál: Jézus szeret! Ott fenn ő maga vár: Jézus szeret. Mennyben élek újra, Angyali kar zúgja: Béke, halleluja! Jézus szeret!\n\n5. Zengjük hát, testvérek: Jézus szeret! Hallják minden népek: Jézus szeret! Hozzá hívek légyünk, Tőle el ne térjünk, Zengjük, amíg élünk: Jézus szeret!","year":"1928","title":"749. Halld meg, bűnös ember: Jézus szeret","composer":"Máté J.","poet":"Borkó J., 1928","translator":"","ref_songbook":"21/749","svg":"svg/ref21-749-001.svg"}