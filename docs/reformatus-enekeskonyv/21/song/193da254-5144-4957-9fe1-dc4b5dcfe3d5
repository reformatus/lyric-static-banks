{"uuid":"193da254-5144-4957-9fe1-dc4b5dcfe3d5","lyrics":"1. Hálát adok, Uram, néked, Teljes szívből áldlak téged A hívek gyülekezetében; Megvallom nagy dicsőséged, És hirdetem dicséreted Életemnek minden rendében.\n\n2. Nagyok az Úrnak csudái, És aki azt megtekinti, Örvendez annak az ő szíve. És az ő szent igazsága, És ő dicső méltósága Megmarad mind örök időkre.\n\n3. Csudadolgait az Isten Szerzette emlékezetben Irgalmas és kegyes kedvéből. Azoknak ételt ad bőven, Akik őtet félik híven; Emlékezik szövetségéről.\n\n4. Népével nagy csudákat tett, Hogy a pogányok örökét Kezükbe adá őnékiek. Merő hűség és tisztaság És állhatatos igazság Minden dolga az ő kezének.\n\n5. Igaz minden ő hagyása, Minden ő parancsolata, Melyben semmi változás nincsen. Az ő népét ő megmenté, És ővelük kötést szerze, Mely megmarad minden időben.\n\n6. Szent és dicső az ő neve, És az Úrnak ő félelme A jó bölcsességnek kezdete. Ki megtartja ő törvényét, És megőrzi szent igéjét, Annak megmarad dicsérete.","title":"111. Hálát adok, Uram, néked","composer":"L. Bourgeois, Lyon, 1547","poet":"Th. de Bèze","translator":"Szenci Molnár A.","ref_songbook":"21/111","svg":"svg/ref21-111-001.svg"}