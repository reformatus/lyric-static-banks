{"uuid":"b6b4a9ef-01fc-46ec-adda-739255eb3b7b","lyrics":"1. Örvendezzen már e világ, Légyen mindenben vigasság, Mert Krisztus mindenért váltság, Minden bűnünkért orvosság.\n\n2. Zakariás szent próféta Már ezt régen megmondotta: Örvendezz, Sion leánya, És örülj nagy vigasságba!\n\n3. Ne félj, mert íme, örömed: A te királyod jő neked; Szamár vemhén telepedett, Mutatván nagy szelídséget.\n\n4. Véle vagyon istensége, Mondhatatlan nagy kegyelme, Jóvolta, üdvözítése, Mert ő mindeneknek feje.\n\n5. Elöl s utol nagy serege Szentlélek teljességében Hozsánnát kiált a mennybe, Dávid fiának örömben.\n\n6. Némelyek ruházatjukkal, Krisztus útját méltósággal, Mások hintik zöld ágakkal: Királyt tisztelnek azokkal.\n\n7. Mi is azért királyunknak, Menjünk elébe Urunknak; Vigyünk szép pálmaágakat: Hitünk győzedelmes voltát.\n\n8. Dicsőség Atyánknak mennyben, Mi királyunknak akképpen Szentlélekkel egyetemben, Mostan és minden időben.","year":"1744","composer":"Kolozsvár, 1744","poet":"Magno salutis gaudio latin himnusz A. Ellinger átköltésében, 1578","translator":"Spáczai graduál, 17. század eleje","ref_songbook":"21/481","svg":"svg/ref21-481-001.svg"}