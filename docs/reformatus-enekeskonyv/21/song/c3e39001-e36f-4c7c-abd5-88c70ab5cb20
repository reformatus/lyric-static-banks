{"uuid":"c3e39001-e36f-4c7c-abd5-88c70ab5cb20","lyrics":"1. Ó, áldandó Szentháromság! Nyögésemre figyelmezz. Jövel, siess, Főboldogság, Én Istenem, kegyelmezz! Ó, Uram, Uram, ne hagyj! Mert reménységem te vagy.\n\n2. Ölelgess szent szerelmeddel, Örök szövetségedből, Takargass be védelmeddel, Adj részt örökségedből: Nézz régi irgalmadra, Egyetlenegy Fiadra.\n\n3. Ó, egyetlenegy segítőm, Uram Jézus, irgalmazz! Légy vélem, én Üdvözítőm, A gonosztól oltalmazz! Hiszen te értem jöttél, Értem is vért öntöttél.\n\n4. Gyógyítsd lelkem betegségét Véres verejtékeddel, A halálnak édességét Újítsd drága véreddel, Mert csak az lelkem bére, Más érdem álljon félre.\n\n5. Ó, vigasztaló Szentlélek, Jövel segítségemre, És míg itt mozgok és élek, Készíts üdvösségemre. Tartsd meg bennem a hitet, Mit kegyelmed készített.\n\n6. Bátoríts a halál ellen, És ha már elaluszom, Hogy a Sátán el ne nyeljen, Te légy, Jézus, végső szóm. Maradj velem mindvégig: Kísérj engem az égig.","year":"1811","composer":"Debrecen, 1811","poet":"Ráday P., 1710","translator":"","ref_songbook":"21/476","svg":"svg/ref21-476-001.svg"}