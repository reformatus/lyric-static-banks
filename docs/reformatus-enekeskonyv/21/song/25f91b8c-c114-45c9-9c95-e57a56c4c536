{"uuid":"25f91b8c-c114-45c9-9c95-e57a56c4c536","lyrics":"1. Zengd Jézus nevét, zengd, világ, Őt, angyalok, áldjátok! Felékesítve homlokát, Királlyá Jézust, Jézust koronázzátok!\n\n2. Ti, vértanúi Istennek, Kik mennyben szolgáljátok A Bárányt, ki megöletett: Királlyá Jézust, Jézust koronázzátok!\n\n3. Ti, választottak, szent hívek, Mindaz, kit ő megváltott, Szent irgalmát dicsérjétek: Királlyá Jézust, Jézust koronázzátok!\n\n4. Ti, bűnösök, mert ő hordott Tiértetek kínt s átkot, És szent vérével áldozott: Királlyá Jézust, Jézust koronázzátok!\n\n5. Ti, népek, törzsek, kik bárhol Az ő szavát halljátok: Nagy jóvoltáért hálából Királlyá Jézust, Jézust koronázzátok!\n\n6. Mily boldogság lesz majd, ha fenn A Jézus előtt állok, És mindörökké zenghetem: Királlyá Jézust, Jézust koronázzátok!","year":"1779","composer":"Miles Lane, W. Shrubsole, 1779","poet":"E. Perronet, 1780","translator":"Csomasz Tóth K.","ref_songbook":"21/630","svg":"svg/ref21-630-001.svg"}