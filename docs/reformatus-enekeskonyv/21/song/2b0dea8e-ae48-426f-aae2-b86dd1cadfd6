{"uuid":"2b0dea8e-ae48-426f-aae2-b86dd1cadfd6","lyrics":"1. Ó, nagy hatalmú felséges Úr Isten, Ki csodálatos Úr vagy az egeken, Onnan teremtéd, kik járnak az égen, A víz mélyében.\n\n2. Ötödik napon adtál madarakat, Sok csodálatos szárnyas állatokat, Azokkal együtt a vízben valókat, És sok halakat.\n\n3. Adjad minekünk, bűnös fiaidnak, Te szent Fiadban megigazultaknak, Vethessünk véget minden álnokságnak, És gonoszságnak.\n\n4. Ne bírjon minket a nagy lelki vakság, És bálványozó, szertelen kábaság, A bűnből való sok utálatosság, Semmi hamisság.\n\n5. Add meg ezeket nékünk, kegyes Atyánk, Te szent Fiadért, ki minékünk Urunk, És Szentlelkeddel légy kegyelmes hozzánk, Tekints mireánk.","year":"1636","title":"686. Ó, nagy hatalmú felséges Úr Isten","composer":"a 682. dicséret dallamára","poet":"a Magnae Deus potentiae latin himnusz alapján Öreg graduál, 1636","translator":"","ref_songbook":"21/686","svg":"svg/ref21-686-001.svg"}