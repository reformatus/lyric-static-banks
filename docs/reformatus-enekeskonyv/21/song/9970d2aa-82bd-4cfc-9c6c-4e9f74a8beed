{"uuid":"9970d2aa-82bd-4cfc-9c6c-4e9f74a8beed","lyrics":"1. Jézus Krisztus, egy Mesterünk, Mennyei szent bölcsességünk, És nékünk bizonyos üdvösségünk.\n\n2. Mostan néked mi könyörgünk, Szent nevedért esedezünk: A te Szentlelkedet adjad nékünk!\n\n3. Mi szívünket megújítsa, És sebeinket gyógyítsa: Bűnös életünket megjobbítsa.\n\n4. Munkáinkat megszentelje, Bennünk a hitet nevelje, Utunkat hazánkba vezérelje.\n\n5. Bölcsességre megtanítson, Hogy ördög meg ne csalhasson: Kísértések ellen bátorítson.\n\n6. Plántáljon nagy egyességet, Igaz és szent szeretetet, Szívünkbe isteni szent félelmet.\n\n7. Hogy téged bátran vallhassunk, E földön néked élhessünk, Mennyben aztán veled lakozhassunk.","year":"1778","composer":"Debrecen, 1778","poet":"Öreg graduál, 1636","translator":"","ref_songbook":"21/447","svg":"svg/ref21-447-001.svg"}