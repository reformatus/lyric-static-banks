{"uuid":"1f6952ce-fb0b-4cfb-81d4-f76d359a9550","lyrics":"1. Áldj meg minket, Úr Isten, a te jóvoltodból, Világosíts meg minket irgalmasságodból Lelked ajándékával, orcád világával, Hogy éltünkben e földön járjunk igazsággal!\n\n2. Engedd meg ezt minekünk, kegyelmes Istenünk, Hogy mindnyájan tégedet igazán ismerjünk, Hagyj a kishitűekkel együtt örvendeznünk, Mikor megítélsz, Uram, kegyelmezz meg nékünk!\n\n3. Ne tántorodjunk mi el soha, Uram, tőled, Ne kételkedhessünk is többé már felőled, Nyughassék meg mi lelkünk igaz hittel benned, Vallhassunk mindenekben Urunknak csak téged.\n\n4. No, azért dicsérjük most felszóval az Urat, Mert lám, csak ő viseli mindenütt gondunkat, Uram, a te nevedben áldd meg szolgáidat, Ezért mindnyájan mi is dicsérjük Fiadat.","year":"1558","composer":"Krakkó, 1558","poet":"J. Lubeczyk, 1558","translator":"Balassi B., 1584 előtt","ref_songbook":"21/166","svg":"svg/ref21-166-001.svg"}