{"uuid":"d4fe0386-0181-47cd-a3a9-9e14165a7f59","lyrics":"1. Ó, könyörgést meghallgató Édes Atya, mindenható, Ha lelkem hozzád emelkedik, És a buzgóság szárnyain, Ajakim óhajtásain Elődbe érvén, reménykedik: Érzem, hogy az örök élet Már e földön az enyém lett.\n\n2. Ha templomban megjelenek, Ahol összesereglenek Felséges neved imádói: Velük együtt fohászkodva Úgy tetszik, mintha vigadva Ott volnék, hol a menny lakói A te királyi székednek Előtte letelepednek.\n\n3. Te, ki a szív mozdulásit, Mint a vizeknek folyásit, Szabadon hajtod ide s tova, Neveld ezt az érzést bennem, És taníts jól könyörgenem; Majd egyszer pedig, Mennyek Ura, Vígy be az egek egébe, Imádásod szent helyébe.","year":"1806","title":"243. Ó, könyörgést meghallgató","composer":"P. Davantès, Genf, 1562 (84. zsoltár)","poet":"Nagy I., Debrecen, 1806","translator":"","ref_songbook":"21/243","svg":"svg/ref21-243-001.svg"}