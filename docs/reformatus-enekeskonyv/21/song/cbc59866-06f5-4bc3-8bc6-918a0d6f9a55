{"uuid":"cbc59866-06f5-4bc3-8bc6-918a0d6f9a55","lyrics":"1. Kegyelmes Isten, kinek kezében életemet adtam, Viseld gondomat, vezérld utamat, mert csak rád maradtam.\n\n2. Add meg énnékem én reménységem szerint való jódat! Áldd meg fejemet, ki bízik benned, viseljed gondomat!\n\n3. A szép harmatot miként hullatod tavasszal virágra, Sok jódat, Uram, úgy hullasd reám, te régi szolgádra.\n\n4. Hogy mind holtomig szívem legyen víg, téged magasztalván, Mindenekelőtt s mindenekfölött szent nevedet áldván.","composer":"Debrecen, 1744 (Szent vagy örökké)","poet":"Balassi B.","translator":"","ref_songbook":"21/239","svg":"svg/ref21-239-001.svg"}