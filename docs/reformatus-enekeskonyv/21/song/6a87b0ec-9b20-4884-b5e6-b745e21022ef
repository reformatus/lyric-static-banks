{"uuid":"6a87b0ec-9b20-4884-b5e6-b745e21022ef","lyrics":"1. Fordítsd, Úr Isten, kegyes füleidet Keresztyéneknek ő imádságukra, Fogadjad, kérünk, nagy könyörgésüket Te szolgáidnak.\n\n2. A mennyországból nézz alá, Úr Isten, Te szent igédnek add világosságát, És távoztass el a mi szíveinkből Tévelygéseket.\n\n3. Kegyességedből bocsásd meg bűnünket, Oldozz el minket bűnnek köteléből, Könyörülj rajtunk, és helyezz bennünket Oltalmad alá.\n\n4. Tenálad nélkül pokol a mi helyünk, Tenálad nélkül kárhozatra megyünk, Kérünk, segíts meg, hogy mi bemehessünk Te országodba.\n\n5. Úr Jézus Krisztus, igaz világosság, Út, élet, öröm, egyetlen igazság, Ki a halálból a te szent véreddel Minket megváltál.\n\n6. Tanítsd meg nékünk a te szereteted, A mi szívünkbe te adj igaz hitet, És növeld bennünk a felebaráti Szent szeretetet.\n\n7. A Szentléleknek adjad ajándékát, Hitvallásunknak engedd bátorságát, A mi testünknek vedd el undokságát Te szent igéddel.\n\n8. A csalárd ördög legyen távol tőlünk, Kinek erejét te mind elrontottad, De mennyországból legyen mimellettünk Te segítséged.\n\n9. Dicsőség légyen az örök Atyának, Dicsőség légyen neked, ő Fiának, Ki Szentlélekkel uralkodol mostan És mindörökké.","year":"1507","composer":"P. Tritonius, 1507","poet":"Várad, 1566","translator":"","ref_songbook":"21/235","svg":"svg/ref21-235-001.svg"}