{"uuid":"a0481c48-9417-4087-ab30-b4454da01ef4","lyrics":"1. Irgalmazz, Uram, irgalmazz nekem, Mert tebenned bízik az én lelkem! Több segedelmem sehol nincsen nékem! Szárnyadnak árnyékában védelmem, Míg veszedelmem eltávozik tőlem.\n\n2. Én a felséges Istenben bízom, Ki jóra vezérli minden dolgom; Segedelmet küld alá ínségemben. Az ellen lészen nékem oltalmam, Aki engem kerget, hogy benyelhessen.\n\n3. Én nyelvem és lantom, már serkenj föl, Véletek ím, a hajnalt keltem föl! Jó reggel én is ágyamból fölkelek, És éneklek nagy dicsőségedről. Téged, Uram, minden népnek hirdetlek!\n\n4. Mert nagy jóvoltod, örök irgalmad És igazságod az égig fölhat! Nagy dicsőséged láttasd meg az égen, És jelentsed meg te nagy hatalmad Az embereknek mind ez egész földön!","title":"57. Irgalmazz, Uram, irgalmazz nekem","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/57","svg":"svg/ref21-057-001.svg"}