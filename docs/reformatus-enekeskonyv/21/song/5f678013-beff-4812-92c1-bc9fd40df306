{"uuid":"5f678013-beff-4812-92c1-bc9fd40df306","lyrics":"1. Krisztus, Atya Istennek Egyetlenegy Fia, Jött kincséből szívének, Miként meg van írva: Ő a hajnali csillag, Mely fényességgel villog, S napnál szebben ragyog.\n\n2. Miértünk emberré lett Időknek végére, Hogy el ne vesszünk már itt Istennél örökre. A halált lerontotta, A mennyet megnyitotta, Éltünk visszaadta.\n\n3. Nevelj ismeretedben És szeretetedben, Hogy maradjunk a hitben, És járjunk lélekben, Hogy amit tőled kaptunk, Már itt megkóstolhassuk, Szüntelen szomjazzuk!\n\n4. Te, menny s föld teremtője, Atyának ereje, Uralkodol örökké, Erődnek nincs vége. Fordítsd tehozzád szívünk, Igazgassad értelmünk, El ne tévelyedjünk!\n\n5. Jóságoddal te győzz le, Támassz föl kegyesen, Az óembert te rontsd le, Hogy az új élhessen! Boldogan itt a földön És mennyben majd örökkön Rólad elmélkedjünk!","year":"1529","title":"443. Krisztus, Atya Istennek","composer":"Erfurt, 1524","poet":"E. Cruciger, 1529","translator":"Új zengedező mennyei kar, 1743","ref_songbook":"21/443","svg":"svg/ref21-443-001.svg"}