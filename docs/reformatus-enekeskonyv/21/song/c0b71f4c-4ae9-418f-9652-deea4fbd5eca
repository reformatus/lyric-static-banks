{"uuid":"c0b71f4c-4ae9-418f-9652-deea4fbd5eca","lyrics":"1. Jöjj, királyom, Jézusom! Szívem, íme, megnyitom. A gonosztól óvj te meg, Meg ne rontson engemet.\n\n2. Véreddel, mely el-kifolyt, Mosd le rólam, ami folt; Élet útját megmutasd, Én meg nem találom azt.\n\n3. Gyógyítsd meg sok nyavalyám, Enyhíts szívem bánatán; Kétség, gond ha gyötrenek, Biztasd nádszál hitemet.\n\n4. Van hatalmad rá, tudom, Míveld, édes Jézusom: Hit, remény és szeretet Töltse be a szívemet.\n\n5. A keresztet te adod, Adj hozzá alázatot: Hordjam olyan csendesen, Mint egykor te, Mesterem.\n\n6. Majd ha véget ér a harc S megpihentetni akarsz: Megragadom jobbodat, S mennyországod béfogad.","title":"726. Jöjj, királyom, Jézusom!","composer":"finn népi dallam","poet":"B. J. Ignatius","translator":"Podmaniczky P.","ref_songbook":"21/726","svg":"svg/ref21-726-001.svg"}