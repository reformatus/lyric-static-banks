{"uuid":"09ba14ae-c2c5-4ee0-84c1-1e2408fb5875","lyrics":"1. Ó, győzelmes nagy Királyunk, Ki által nyertük váltságunk, Mily dicsőségbe mentél! Isten jobbján, fönt a mennyben, Az égi lelkek körében Királyi székbe ültél. Üdvben, fényben, fenségesen, győzelmesen uralkodol. Ég és föld csak néked hódol.\n\n2. A Kérubok nagy serege, Szeráfok ékes éneke, Tenéked zeng, Királyunk! Megszerezted, ó, Mesterünk, Az örök üdvöt minekünk, Melyért mi áldva áldunk. Zengjen, csengjen a dicséret és tisztelet, hálaének Dicsőséges szent nevednek!\n\n3. Jöjj, Jézusunk, szent trónodról, Hol győztesen uralkodol; Jöjj, mint egykor ígérted! Hozzánk oly irgalmas voltál, Hogy véreden megváltottál: Vidd győzelemre műved! Addig mindig imádkozva és vigyázva várunk téged, Hogy majd együtt legyünk véled!","year":"1659","title":"532. Ó, győzelmes nagy Királyunk","composer":"Ph. Nicolai, 1599 (Szép tündöklő hajnalcsillag)","poet":"E. Chr. Homburg, 1659","translator":"","ref_songbook":"21/532","svg":"svg/ref21-532-001.svg"}