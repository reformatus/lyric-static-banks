{"uuid":"11f1d27f-345d-4d2e-9dfe-d789bd43c866","lyrics":"1. Úr Jézus, nézz le rám, Jöjj, mosd le bűnömet, Sok földi szenvedély kötöz: jöjj, oldj fel engemet.\n\n2. Úr Jézus, nézz le rám, Gond és bú látogat; Hű szolgád: ízleljem ígért, szent nyugodalmadat.\n\n3. Úr Jézus, nézz le rám, Ne tévedhessek el; A menny felé sötéten át te légy az úti jel.\n\n4. Úr Jézus, nézz le rám, Ha nő a félelem, Ár zúg és ellenség szorít, légy, Megváltóm, velem!\n\n5. Úr Jézus, nézz le rám, Mert harcom terhe nagy, Ily tenger kín és baj között az életem Te vagy.\n\n6. Úr Jézus, nézz le rám, Ha elvonult az ár, Te szent derűd derítsen és az örök napsugár.","year":"1579","composer":"Southwell, W. Damon, 1579","poet":"Szünesziosz, 4. sz. nyomán A. W. Chatfield, 1876","translator":"Áprily L.","ref_songbook":"21/721","svg":"svg/ref21-721-001.svg"}