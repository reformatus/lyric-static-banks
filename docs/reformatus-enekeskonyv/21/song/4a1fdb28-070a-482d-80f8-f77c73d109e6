{"uuid":"4a1fdb28-070a-482d-80f8-f77c73d109e6","lyrics":"1. Dicsérjük Istent e mai napon, Nagy tiszta szívvel a mi Urunkat. Új esztendőben mi vigadjunk, Született Jézust mi imádjuk!\n\n2. Ím, hozzánk küldte szentséges Fiát, Anyjának választotta Máriát. Új esztendőben mi vigadjunk, Született Jézust mi imádjuk!\n\n3. Ím, a három bölcs csillagot látott, És ő szívében így gondolkodott: Új esztendőben mi vigadjunk, Született Jézust mi imádjuk!\n\n4. Menjünk, keressük és megtaláljuk, Mennynek Királyát ajándékozzuk. Új esztendőben mi vigadjunk, Született Jézust mi imádjuk!\n\n5. Egyik bölcs fénylő, tiszta aranyat, E nagy királynak ajándékozott. Új esztendőben mi vigadjunk, Született Jézust mi imádjuk!\n\n6. Második kínált drága kenetet, Mellyel Megváltónk teste kenetett. Új esztendőben mi vigadjunk, Született Jézust mi imádjuk!\n\n7. Illatos tömjént nagy tisztességgel A harmadik bölcs nyújta bőséggel. Új esztendőben mi vigadjunk, Született Jézust mi imádjuk!\n\n8. Adjunk nagy hálát az Úr Istennek, Atyának, Fiúnak, Szentléleknek. Új esztendőben mi vigadjunk, Született Jézust mi imádjuk!","year":"1560","title":"441. Dicsérjük Istent e mai napon","composer":"Debrecen, 1778","poet":"Debrecen, 1560","translator":"","ref_songbook":"21/441","svg":"svg/ref21-441-001.svg"}