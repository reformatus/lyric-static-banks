{"uuid":"69ab83a3-4412-487d-8cb2-8e55eba321f9","lyrics":"1. Úr Jézus, hozzád kiáltok, Ó, halld meg könyörgésem; Tetőled kegyelmet várok, Ne hagyj kétségbe esnem! Az igaz hitet kívánom, Ó, adjad azt énnékem: Néked élnem, Mindennek használnom, Szent igédet követnem.\n\n2. Ezt is kérem, én Istenem, Megadhatod azt könnyen: Szégyenbe ne engedj esnem, Tarts meg reménységemben. Kiváltképp, ha meg kell halnom, Hogy csak tebenned bízzam, Ne magamban, Sem én jóságomban; Nehogy örökké bánjam.\n\n3. Adj erőt teljes szívemből Megbocsátani másnak! Te is ingyen kegyelmedből Sok vétkem megbocsássad! Igéd légyen eledelem, Mellyel lelkem tápláljam És megóvjam, Ha ínség rám támad, Ne vegyen erőt rajtam.\n\n4. Gyönyörűség vagy félelem Tetőled el ne űzzön, Állhatatos mindvégiglen Légyek az igaz hitben. Az van kezedben: add ingyen, Nem cselekedetimből, De kedvedből Ments ki a halálból, Az örök kárhozatból!\n\n5. Nagy harcban, ellenkezésben, Úr Jézus, segíts engem! Csak a te nagy kegyelmedben Van nyugtom és védelmem. Ha kísértés jő, védelmezz; Szent kezed megsegítsen, Meg ne ejtsen, Ami kárt szerezhet; Tudom: nem hagysz elvesznem.","title":"465. Úr Jézus, hozzád kiáltok","composer":"Hagenau, 1526/27","poet":"J. Agricola, 1526/27","translator":"Új zengedező mennyei kar, 1743","ref_songbook":"21/465","svg":"svg/ref21-465-001.svg"}