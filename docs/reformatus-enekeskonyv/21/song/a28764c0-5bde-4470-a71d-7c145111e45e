{"uuid":"a28764c0-5bde-4470-a71d-7c145111e45e","lyrics":"1. Bölcs teremtője a széles nagy földnek, És tengereknek csodás rendezője, Elválasztója a nagy szárazföldnek És a tengernek.\n\n2. Váljanak külön a vizek a földtől, És legyen távol a föld az egektől, Emberek, vadak bírják lakóhelyül, És örökségül.\n\n3. Hogy bővölködjék mindenféle fákkal, Sok különb-különb nagy szép virágokkal, És gyümölcsözzék éltető sok jókkal, Drága magvakkal.\n\n4. Gyógyítsd meg, Uram, lelki sebeinket, Tekintsd meg a mi fertelmességinket, Adjad siratnunk hitetlenségünket, Sok bűneinket.\n\n5. Bírja Szentlelked a mi szíveinket, Semmi gonoszra ne bocsásson minket, Semmi rettegés ne illessen minket, Te híveidet.\n\n6. Add meg ezeket nékünk, kegyes Atyánk, Te szent Fiadért, ki minékünk Urunk, És Szentlelkeddel légy kegyelmes hozzánk, Tekints mireánk.","composer":"a 682. dicséret dallamára","poet":"a Telluris ingens conditor latin himnusz alapján Öreg graduál, 1636","translator":"","ref_songbook":"21/684","svg":"svg/ref21-684-001.svg"}