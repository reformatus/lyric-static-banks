{"uuid":"833ed84d-1c11-4199-9eef-8a1a14adde14","lyrics":"1. Uram, kegyes indulatomban Ím, teszem vallásom: Ez életemben, halálomban Fő vigasztalásom: Hogy én az Úr Jézus Krisztusnak Tulajdona vagyok, Rajtam irgalmas szent voltának Kegyelmei nagyok.\n\n2. Ki, midőn voltam halál révén, Teljes bűn mérgével, Megváltott, ügyemet felvévén, Drága szent vérével. Az ördög terhes fogságából Híven feloldozott, A bűnnek kemény igájából Szabadságra hozott.\n\n3. Ezután sem hagy el végképpen Kívánt segedelme, Sőt, mint fiát, engem akképpen Takargat védelme. Gondot visel én életemre Hatalmas szent karja, Semmi gonosz nem száll fejemre, Ő ha nem akarja.\n\n4. Uram, taníts gyarló éltemnek Nagy bűnös voltára, Ó, vezess én árva fejemnek Szabadítójára: Magamat néki hadd adhassam Lelki ajánlással, Drága jóvoltát hogy áldhassam Méltó hál’adással.","year":"1754","title":"325. Uram, kegyes indulatomban","composer":"G. Franc, Strasbourg, 1545 (65. zsoltár)","poet":"Losontzi Hányoki I., 1754","translator":"","ref_songbook":"21/325","svg":"svg/ref21-325-001.svg"}