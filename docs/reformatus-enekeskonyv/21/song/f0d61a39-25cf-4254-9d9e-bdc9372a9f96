{"uuid":"f0d61a39-25cf-4254-9d9e-bdc9372a9f96","lyrics":"1. Nem nekünk, Uram, nem nekünk engedd, Hanem adj nevednek dicsőséget, A te nagy hűségedért! Mit csúfolnának a pogány népek, Mondván: „Hol vagyon az ő Istenek, Ki megmentené őket?”\n\n2. De Istenünk ő nagy erejével, Amit csak akar, mindent megmível Mind mennyen és e földön. De sok bálványuk a pogányoknak Aranyból, ezüstből csináltattak Embereknek kezében.\n\n3. Szájuk vagyon nékik, de nem szólnak, Szemük vagyon, de semmit nem látnak: Nincs elevenség bennük. Kezük vagyon, de semmit nem fognak, Lábuk is vagyon, mégsem járhatnak, Nem szólal az ő nyelvük.\n\n4. De te, Izráel, Istenben bízzál, És az Úr Istenhez ragaszkodjál: Ő paizsod tenéked! Áronnak háza, Istenben bízzál, A nagy Úr Istenhez ragaszkodjál: Ő megsegíthet téged!\n\n5. Istenfélők, bízzatok Istenben, Higgyetek az ő segedelmében, Bízzatok e paizsba’! Gondol az Úr ránk, mert szeret minket, És Izráelhez nyújtja kegyelmét, Áron házát megáldja.\n\n6. Ő megáldja a kicsinyt, a nagyot, Kik őtet félik mint jó Urukat, És kik szolgálják őtet. Az Úr titeket bőven megáldjon, Sok áldásival megszaporítson, És minden nemzedéket!\n\n7. A nagy Úr Isten megáld titeket, Ki teremté a mennyet és földet Minden szép ékességgel. Annakokáért, akik itt élünk, Téged, Úr Isten, áldunk, dicsérünk Most és minden időben.","year":"1542","composer":"G. Franc, Genf, 1542","poet":"C. Marot","translator":"Szenci Molnár A.","ref_songbook":"21/115","svg":"svg/ref21-115-001.svg"}