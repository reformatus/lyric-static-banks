{"uuid":"41e54f59-0f63-4e90-b178-b7cdaf6144c4","lyrics":"1. Mind jó, amit Isten tészen, Szent az ő akaratja, Ő énvélem is úgy tégyen, Mint kedve néki tartja. Ő az Isten, ki ínségben Az övéit megtartja, Hát légyen, mint akarja.\n\n2. Mind jó, amit Isten tészen, Ő engemet meg nem csal, De igaz ösvényen vezet, Én megelégszem azzal, Hogy kedvében, kegyelmében Ő forgatja dolgomat, Csak rá hagyom magamat.\n\n3. Mind jó, amit Isten tészen, Ő engem meg nem utál, Mint jó orvosom, úgy tészen, És mérget ő nem kínál. Orvosságot, boldogságot Énnékem készít, tudom, Azért csak benne bízom.\n\n4. Mind jó, amit Isten tészen, Ő az én üdvösségem, Ő velem rosszul nem tészen, Rábízom egész éltem. Örömömben, keresztemben Mind nyilván megmutatja, Hogy javamat akarja.\n\n5. Mind jó, amit Isten tészen: Ha oly pohárt innék is, Amelynek íze szívemnek Nagy keserűn esnék is, De eltűröm, mert víg öröm Felváltja ezt végtére, Sok búm enyhítésére.\n\n6. Mind jó, amit Isten tészen, Mindörökké ezt vallom, Ha rajtam bú, bánat lészen, S kell bosszúságot látnom. Mindazáltal megvigasztal Mint édes Atyám engem, Mert csak ő segítségem.","year":"1675","title":"744. Mind jó, amit Isten tészen","composer":"S. Gastorius, 1679","poet":"S. Rodigast, 1675","translator":"Zengedező mennyei kar, 1735","ref_songbook":"21/744","svg":"svg/ref21-744-001.svg"}