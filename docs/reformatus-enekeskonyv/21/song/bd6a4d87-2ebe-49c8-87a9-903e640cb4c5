{"uuid":"bd6a4d87-2ebe-49c8-87a9-903e640cb4c5","lyrics":"1. Jer, örvendezzünk az Úr Istennek, És énekeljünk az Ő szent nevének, Üdvösségünknek egy reményének, Mi oltalmunknak, kegyes éltetőnknek.\n\n2. Siessünk hozzá dicséretünkkel, Hálaadással és könyörgésünkkel, Éneklésünknek szép zengésével, Szent angyaloknak nagy-sok seregével.\n\n3. Mert az Úr Isten mi nagy Istenünk, És nagy Királyunk, erős Fejedelmünk, Minden istenek fölött mivelünk, Biztos oltalmunk és mi segedelmünk.\n\n4. Csak ő egyedül bír mindeneket, A mélységeket és a nagy hegyeket, Minden hatalmas erősségeket, Az ördögöket és az embereket.\n\n5. Ő teremtette a széles tengert, A benne való nagy szép szigeteket: Csak ő formálta a szárazföldet, És azon való drága szépségeket.\n\n6. Jer, hajtsunk fejet, térdet nékie, És boruljunk le arccal őelőtte; Az Úr Istennek nagy tisztessége, Forogjon szánkban ő szép dicsérete.\n\n7. Mert csak ő a mi kegyes Teremtőnk, Minden dolgunkban bizton gondviselőnk, Nékünk, népének, ő védelmezőnk, Mint juhainak csak ő megőrizőnk.\n\n8. Az Ő szózatját mihelyt halljátok, Ti szíveteket nékie adjátok: Úgy hallgassátok és fogadjátok, Hogy kísértésbe soha ne jussatok.\n\n9. Mert jól tudjátok régen mint jártak, Akik ellene igen rugódoztak; Az ígért földre be nem juthattak: Mert szót fogadni néki nem akartak.\n\n10. Dicséret néked, Atya Úr Isten: Légyen dicsőség néked, Fiú Isten: Tisztesség néked, Szentlélek Isten; Három személyben egy örök Úr Isten!","year":"1574","title":"174. Jer, örvendezzünk az Úr Istennek","composer":"Debrecen, 1560","poet":"Komjáti, 1574","translator":"","ref_songbook":"21/174","svg":"svg/ref21-174-001.svg"}