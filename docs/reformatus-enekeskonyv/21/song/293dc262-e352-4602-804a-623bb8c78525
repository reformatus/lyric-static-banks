{"uuid":"293dc262-e352-4602-804a-623bb8c78525","lyrics":"1. Jövel, Szentlélek Úr Isten, Ki Atyával vagy egy Isten, Tégy mivelünk kegyelmesen A Krisztusnak érdeméért!\n\n2. Bűnösök vagyunk előtted, Mert nem fogadtuk intésed, De töröld el bűneinket A Krisztusnak érdeméért.\n\n3. Áldd meg, Szentlélek, szívünket, Szenteld meg a mi lelkünket, Újítsd meg természetünket A Krisztusnak érdeméért.\n\n4. Te vagy szívünknek világa, Minket tart bűnnek fogsága, Ne legyünk ördög országa A Krisztusnak érdeméért.\n\n5. Viseljed a mi gondunkat, Neked adtuk mi magunkat, Vezéreljed útjainkat A Krisztusnak érdeméért.\n\n6. Sötétségünk fényessége, Szívünknek vagy nyájassága, Lelkünknek légy boldogsága A Krisztusnak érdeméért.\n\n7. Szentlélek, kérünk tégedet, Oltalmazd a te igédet, Ismerhessünk meg tégedet A Krisztusnak érdeméért.\n\n8. Dicsőség Atya Istennek, Mi Urunk, Jézus Krisztusnak, Vigasztaló Szentléleknek, Szentháromság egy Istennek.","composer":"az előző dallamra","poet":"Debrecen, 1560","translator":"","ref_songbook":"21/544","svg":"svg/ref21-544-001.svg"}