{"uuid":"1aee27a5-c0ce-4440-b6fd-2e72e5d2bd22","lyrics":"1. Adj, Úr Isten, nékünk Szentlelket, Szent igédben építs meg minket, Adjad megismernünk természetünket, Tekintsd meg szükségünket, könyörgésünket: Adj igaz hitet.\n\n2. Te vagy, Atyánk, örök Úr Isten, Kiben semmi kétségünk nincsen; Neveljed hitünket te szent igédben, Szent Fiadnak, Krisztusnak ismeretében, Üdvösségünkben.\n\n3. Te vagy, Krisztus, mi Üdvözítőnk, Szent Atyádnál békességszerzőnk; Mi életünk vagy te, lakozzál bennünk, Hogy minden mi dolgunkban téged dicsérjünk És dicsőítsünk.\n\n4. Ó, Szentlélek, kérünk tégedet: Bátorítsad a mi szívünket; Vigasztalj meg minket s igazgass minket, Hogy hallván, megérthessük te szent igédet, Üdvösségünket.","year":"1560","title":"546. Adj Úr Isten, nékünk Szentlelket","composer":"Kolozsvár, 1744 (Hallgass meg minket, nagy Úr Isten)","poet":"Debrecen, 1560","translator":"","ref_songbook":"21/546","svg":"svg/ref21-546-001.svg"}