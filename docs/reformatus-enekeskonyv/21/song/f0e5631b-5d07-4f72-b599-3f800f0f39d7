{"uuid":"f0e5631b-5d07-4f72-b599-3f800f0f39d7","lyrics":"1. Bizonyára jó az Isten, Híveihez kiváltképpen, Akik szívüket tisztán tartják, Az ő jóvoltát azok látják. De én már úgy elgyengültem, És megtántorodott lábam, Járásomban megbotlottam, Hogy immár csaknem eldőltem.\n\n2. Mert bosszankodom e népre, Kinek nagy esztelensége, Midőn látom, hogy a hitlenek Jó szerencsében, vígan élnek; A halállal nem bajlódnak, Semmi fájdalmat nem látnak, És erősek ő testükben, Élnek nagy jó egészségben.\n\n3. Szólanak végül: Úr Isten, Látod-e ezt a mennyekben? Mi ínségünket megérted-e? Keserűségünket szánod-e? Ímé, az istentelenek, Látjátok, élnek örömben, Amint kívánják szívükben, Gazdagok, jó szerencsések.\n\n4. Mit használ tehát énnékem, Hogy tisztán tartom én szívem? És micsoda hasznom van abban, Hogy kezem mosom tisztaságban? Ímé, mind hiába marad, Hogy én így kesergettetem, Ottan marad büntetésem Reggel, mihelyen megvirrad.\n\n5. Csaknem én is ekképp szólék, De látám, hogy nem jól esnék, És ártalmas lenne azoknak, Te fiaidnak kik mondatnak. Azért jobban meggondolám, Magamban meghányám-vetém, De nehezebbnek ismerém, Hogynem végét találhatnám.\n\n6. Mígnem eljutottam végre Az Istennek szent helyére, És végül azt vettem eszemben, A gonoszok vége mi légyen. Azt is jól megértem aztán, Hogy őket te megbünteted, Mert síkos földre helyezed, És veted a pusztaságban.\n\n7. Úgy, hogy csudálják mindenek, Hogy ily hamar odalesznek; Vesznek és esnek nagy ínségbe, Szégyenbe és nagy rettegésbe. Minden ő gazdagságukat Mulandó álommá teszed, Melyből ember ha fölébred, A lelt jókban semmit nem lát.\n\n8. De én mindig veled vagyok, És közeledben maradok, Mert te megtartál jobb kezeddel, Nagy ínségemben nem hagytál el. Tanácsoddal vezess engem, És igazgass ösvényedre, Aztán végy fel dicsőségre, Tégy ily kegyesen énvelem!\n\n9. A mennyekben te vagy nekem Csak egyedül én Istenem; Ez egész földön senki nincsen, Kit kívüled lelkem kedveljen. Ha elfogy testem és lelkem, Mégis vigasztalsz szívemben; Egyéb javam nekem nincsen Tenáladnál, én Istenem!\n\n10. Mert kik tőled eltávoznak, Azok elvesznek, romlanak; Elveszted azokat hirtelen, Kik bíznak bálványistenekben. Azért én néked ezt mondom: Közelséged oly jó nékem, Mert te vagy én menedékem, És jótéted magasztalom!","title":"73. Bizonyára jó az Isten","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/73","svg":"svg/ref21-073-001.svg"}