{"uuid":"5a8a5565-57ed-4fdd-b0d3-ad3b40cd4f97","lyrics":"1. A mennybe’ fenn, a trónusnál, A Krisztus értem közbenjár, Nagy Főpap, égi kezesem, Örökre biztos védelmem. Markába véste nevemet, Szívébe írta, nem feled. Örökké ő lesz pártfogóm, Elnémul minden vádolóm, Elnémul minden vádolóm.\n\n2. Mikor a Sátán megkísért, És vádol megbánt bűnökért, Jézusra nézek, áldom őt, A bűneimből megmentőt. Ő halt meg minden vétkemért, A bűntelen a bűnösért, Isten, a bíró fölmentett, Krisztusra nézve engedett, Krisztusra nézve engedett.\n\n3. Íme, a Bárány, ő van ott, Feltámadt, és üdvöt hozott, Ő mondta: Megváltód vagyok, Nem vonja vissza, mit adott. A Bárány vére volt az ár, Őnála többé nincs halál. Krisztusban üdvöm készen vár, Ott fenn, az Isten trónjánál, Ott fenn, az Isten trónjánál.","year":"1863","title":"627. A mennybe’ fenn, a trónusnál","composer":"V. Cook, 1997","poet":"Ch. L. Bancroft, 1863","translator":"Révész Á.","ref_songbook":"21/627","svg":"svg/ref21-627-001.svg"}