{"uuid":"bb7efa90-63a7-4f73-88ce-4ce9681251dd","lyrics":"1. Mennybéli felséges Isten, Kinek dicsőséged ott fenn Boldog lelkek seregitől Láttatik véghetetlenül: E teljes világ általad Teremtetett, áll és marad.\n\n2. Fiúi bizodalomban Azért te elődbe mostan Járulunk imádságunkkal Szívbéli áldozatunkkal; Mi Atyánk, fogadj el minket, S eléd hozott kérésinket.\n\n3. Szenteltessék meg te neved, Mivelünk azt a jót tegyed, Hogy igazán megismerjünk Téged, féljünk és tiszteljünk, Szemlélvén nagy bölcs munkáid S minden tökéletességid.\n\n4. Jöjjön el a te országod, Töltse be uralkodásod, Ó, mi Királyunk, e földet; Szaporítsad seregedet, Drága igédnek kész szállást, Adj mindenütt szabad folyást.\n\n5. Legyen a te akaratod, Ami jó s rendes, te tudod; Azért mi akaratunkat Tetszésed szerint hordozzad: Hogy amit szeretsz: szeressük, Amit te gyűlölsz: gyűlöljük.\n\n6. Engedjünk néked mindenben, E földön, miként mennyekben: Ha velünk keményen bánsz is, Szenvedjük békével azt is; Tiéd mind testünk, mind lelkünk, Teremtőnk, szabad vagy velünk.\n\n7. Add meg nekünk kenyerünket Naponként, eledelünket: Viselj gondot életünkről, E mi halandó testünkről; Szolgáltass jó egészséget, Termő időt, békességet.\n\n8. Bocsássad meg vétkeinket, Ne vonj ítéletre minket, Mi vétkeinkért ne feddj meg, Bűneinket is elengedd, S mi azokkal megbékélünk, Akik vétettek ellenünk.\n\n9. Ne vígy minket kísértésbe, Mely rajtunk erőt vehetne; Jól tudod, mily gyarlók vagyunk, Könnyen tántorodik lábunk; Szabadíts meg a gonosztól, Ki tőrt vet nekünk akárhol.\n\n10. Így kérjük tőled ezeket, Mi néped és örökséged: Tied az ország, s hatalom, Égi, földi birodalom; Dicsőség nevednek légyen, Hallgasd meg imánkat. Ámen!","year":"1539","composer":"Lipcse, 1539","poet":"M. Luther alapján","translator":"Amszterdam, 1685","ref_songbook":"21/332","svg":"svg/ref21-332-001.svg"}