{"uuid":"720412f3-9386-41ac-bd32-f926634c5c83","lyrics":"1. Tehozzád teljes szívből Kiáltok szüntelen: E siralmas mélységből Hallgass meg, Úr Isten! Nyisd meg te füleidet, Midőn téged hívlak, Tekintsd meg én ügyemet, Mert régen óhajtlak.\n\n2. Ha, Uram, bűnünk szerint Minket büntetnél meg: Uram, e világ szerint Ki állhatna úgy meg? De a te irgalmad nagy A téged félőkön, És igen türelmes vagy, Hogy dicsérjen minden.\n\n3. Énnékem reménységem Vagyon csak Istenben, És bízik az én szívem Ő szent igéjében. Én lelkem erős hittel Az Urat óhajtja, Mint a virrasztó éjjel A virradtát várja.\n\n4. Izráel, az Istenben Vesd reménységedet, Mert szent irgalma bőven Nagy messze kiterjedt. Megsegít ő mindenben, Hívein könyörül, Az Izráelt kegyesen Kimenti bűnéből.","year":"1542","composer":"G. Franc, Genf, 1542","poet":"C. Marot","translator":"Szenci Molnár A.","ref_songbook":"21/130","svg":"svg/ref21-130-001.svg"}