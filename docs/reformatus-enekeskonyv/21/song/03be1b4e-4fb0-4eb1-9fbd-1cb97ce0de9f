{"uuid":"03be1b4e-4fb0-4eb1-9fbd-1cb97ce0de9f","lyrics":"1. Emlékezzünk menny Fiáról, Jézusunknak sok kínjáról, Értünk miket szenvedett.\n\n2. Átvállalván bűneinket, Ádám-hagyta szégyenünket, Minden gonosz tetteket.\n\n3. Isten küldte bús keresztre, Áldozatnak őt jegyezte, Őt, kin nem volt semmi folt.\n\n4. Vérét adta vétkeinkért, Eltékozolt életünkért Az, ki örök tiszta volt.\n\n5. Ki ne volna néki hálás? Ki ne zengne néki áldást, Szívből szóló éneket?\n\n6. Bűnösökért bűntelen holt, Angyalok közt szent Király volt, S csúful elítéltetett.\n\n7. Vétkesekért kínt, keservet, Vett vállára súlyos terhet, S népe leköpdöste őt,\n\n8. Gúnyos szókkal őt sebezte, Feszítette zord keresztre Két hitvány lator között.\n\n9. Ó, adj hitet, szent Királyunk, Hogy örökkön téged áldjunk, El ne feledjünk sosem.","year":"1541","title":"498. Emlékezzünk menny Fiáról","composer":"M. Weiße énekeskönyve, 1531","poet":"J. Roh énekeskönyve, 1541","translator":"Bede A.","ref_songbook":"21/498","svg":"svg/ref21-498-001.svg"}