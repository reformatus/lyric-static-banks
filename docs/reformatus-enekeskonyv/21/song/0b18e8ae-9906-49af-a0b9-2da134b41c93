{"uuid":"0b18e8ae-9906-49af-a0b9-2da134b41c93","lyrics":"1. Hozzád kiáltok, kegyes Uram, Én segítségem és kőváram! Hallgass meg kegyelmesen engem! Ne fordulj el, mert el kell vesznem! Azokhoz hasonló lészek, Kiknek a koporsó helyek!\n\n2. Midőn tehozzád esedezem, És kezeimet felemelem A te szentséges templomodban: Hallgass meg én imádságomban! Ne büntess a hitlenekkel, Ne verj a gonosztevőkkel!\n\n3. Áldott légyen a nagy Úr Isten, Ki meghallgata kérésemben! Az Úr énnékem erősségem, Én paizsom és segedelmem; Örvend szívem, és énekben Dicsérem őtet szüntelen.\n\n4. Az Úr én népemnek ereje, A Krisztusnak nagy erőssége. Tartsd meg azért a te népedet, És áldjad meg örökségedet: Legeltessed és vigasztald, És örökké felmagasztald.","year":"1551","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/28","svg":"svg/ref21-028-001.svg"}