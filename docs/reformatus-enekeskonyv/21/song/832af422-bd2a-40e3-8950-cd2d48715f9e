{"uuid":"832af422-bd2a-40e3-8950-cd2d48715f9e","lyrics":"1. Mennyei seregek, boldog, tiszta lelkek, Emberi nemzetre kik az Égből néztek, Az Urat örökké ti mind dicsérjétek!\n\n2. Angyalok, az Úrnak követi kik vagytok, Szentek, kik ő székét mind körülálljátok: Örökké az Urat felmagasztaljátok!\n\n3. Fényes nap világa, ez világ fáklyája; Szép hold, éj lámpása, Égnek sok csillaga, Az Úrnak szent nevét mindörökké áldja.\n\n4. Mert ő az, akinek hatalmában az Ég, Neki enged tenger, Menny és földkerekség, Segíti övéit mint mennyei felség.\n\n5. Azért hát, ti, hívek, Úrnak szent serege, Kik leginkább vagytok néki szerelmébe’, Örökké szent nevét dicsérjétek mennybe’!","year":"1589","title":"194. Mennyei seregek, boldog, tiszta lelkek","composer":"Balla P., 1939","poet":"Balassi B., 1589","translator":"","ref_songbook":"21/194","svg":"svg/ref21-194-001.svg"}