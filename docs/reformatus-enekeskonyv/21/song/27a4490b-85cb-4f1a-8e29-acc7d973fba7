{"uuid":"27a4490b-85cb-4f1a-8e29-acc7d973fba7","lyrics":"1. Megszabadultam már én a testi haláltól, És megmenekedtem minden nyavalyáimtól, Bűntől, a haláltól, e csalárd világtól, Az örök kárhozattól.\n\n2. Lelkemet ajánlom a hatalmas Istennek, És testemet hagyom ő anyjának, a földnek; E világot pedig az én feleimnek, És a benne élőknek!\n\n3. A testi halálból megyek örök életre, És megmondhatatlan örömre, dicsőségre, Mit Krisztus vérével azoknak megszerzett, Akik bíznak őbenne.\n\n4. Nincsen már hatalma énrajtam az ördögnek, E csalárd világnak, sem a kegyetlen bűnnek, Mert Krisztus elrontá hatalmát ezeknek Kiontott szent vérével.\n\n5. Az Atya Istennek vagyok én szerelmében, Az ő szent Fiának kedvében, kegyelmében: Részessé tett engem minden örökében, Az örök dicsőségben.\n\n6. Dicsőség tenéked, örök Atya Úr Isten, És tisztesség néked, megváltó Fiú Isten: Teljes Szentháromság egy bizony Istenség Az örök dicsőségben!","year":"1560","title":"607. Megszabadultam már én a testi haláltól","composer":"Kájoni-kódex, 1634 után (Bocsásd meg, Úr Isten)","poet":"Debrecen, 1560","translator":"","ref_songbook":"21/607","svg":"svg/ref21-607-001.svg"}