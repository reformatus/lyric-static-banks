{"uuid":"2a37aa71-690d-466f-b245-72967b8c4b6a","lyrics":"1. Buzdulj mély hálára, lelkünk, Dicséretet énekeljünk; Mert ma velünk az Úr jót tett, Nagy kegyelmet éreztetett.\n\n2. Szent Fiának emlékére, Kinek értünk omlott vére, Asztalát elkészítette, Lelkünk megelégítette.\n\n3. Áldott Jézus, lelkünk imád, Szeretettel gondolunk rád, Hisz először te szerettél, Amikor Megváltónk lettél.\n\n4. Mit adjunk, égi Királyunk, Hogy ily jó voltál irántunk? Szívünket neked adjuk át, Végy abban örök lakozást!\n\n5. Jertek, hívek, buzduljunk fel, Hála poharát vegyük fel; Amit fogadtunk, tartsuk meg, Segítsen erre kegyelmed!\n\n6. Te pedig, áldott jó Atyánk! Ki szent Fiad küldéd hozzánk; Lelkeddel úgy munkálj bennünk, Hogy Krisztussal hozzád menjünk.","year":"1908","composer":"Kolozsvár, 1908","poet":"Fülöp J., 1921","translator":"","ref_songbook":"21/357","svg":"svg/ref21-357-001.svg"}