{"uuid":"89d8a81f-97d4-4be9-b3fa-7c0ca1b7b814","lyrics":"1. Keresd az Istent, népem, keresd új utakon; Ne üres kegyességben, szelíd áhítaton: Keresd, amint akarja, feledve megszokást, Hogy megjelenjen arca, és hozzon gyógyulást!\n\n2. Ha kell az Úr kegyelme, kegyelmezz meg te is, Hogy rád ragyogjon fénye, adj abból másnak is. Szakíts bilincset, láncot, ne gyűjts te foglyokat, Adj másnak szabadságot, csak így leszel szabad.\n\n3. Keresd az Istent, népem, keresd új szívvel Őt! Engedd, hogy Ő lehessen Urad minden fölött: Irgalma eszközévé legyen ajkad, kezed, Engedd: tegyen testvérré, s begyógyul majd sebed!","title":"830. Keresd az Istent, népem, keresd új utakon","composer":"Berkesi S.","poet":"Kádár F.","translator":"","ref_songbook":"21/830","svg":"svg/ref21-830-001.svg"}