{"uuid":"8f11e0ef-d917-403b-ace0-43a28e1d714b","lyrics":"1. Az Úr Isten az én reménységem, Erősségem mindenféle ínségben; Csak tőle várom igaz boldogságom: S meg is találom.\n\n2. Benne élek, haláltól nem félek: Jót reménylek, hogy tőle el nem térek; El nem enyészem a sírban egészen: Mennyben lesz részem.\n\n3. Semmi engem tőle el nem választ, Jól tudván azt, hogy sok jóval eláraszt; Erősít engem erőtlenségemben És szükségemben.\n\n4. Azért egész életem fogytáig Csodálom itt szent kezének munkáit, S intem lelkemet: áldjad Istenedet, Üdvözítődet.\n\n5. Oltalmazzad, Uram, Egyházadat, Szent nyájadat, mely vallja szent Fiadat, Ki bűneinkért ártatlan bárányként Szenvedett sok kínt.\n\n6. Hogy e földön szent gyülekezeted Dicséretet zengvén, áldja nevedet, Míg szemtől szemben magasztalunk mennyben Mind egyetemben.","year":"1567","composer":"Prága, 1567","poet":"Cythara Sanctorum, 1636","translator":"Vietórisz J., 1935","ref_songbook":"21/601","svg":"svg/ref21-601-001.svg"}