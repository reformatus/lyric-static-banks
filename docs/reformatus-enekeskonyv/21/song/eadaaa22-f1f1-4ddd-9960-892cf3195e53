{"uuid":"eadaaa22-f1f1-4ddd-9960-892cf3195e53","lyrics":"1. Isten, te vagy én Istenem, Jó reggel kereslek én téged, Hozzád óhajtván, elepedett Szomjúság miatt én lelkem. Én testem hozzád áhítozik, Szomjúságban elhalt szintén E puszta és száraz földön, Hol semmi víz nem találtatik.\n\n2. Mert látni igen kívánja A te nagy erős dicsőséged, És isteni tiszteletedet A te dicső templomodba’. Mert nékem drágább életemnél A te nagy kegyelmességed, Melyért én ajakim téged Dicsérjenek szép énekléssel.\n\n3. Magasztallak én tégedet Életemnek minden rendiben, Én kezeimet fölemelvén Áldom te dicső nevedet. Örvend, mintha drága étkekkel Jóllakott volna én szívem; Szent Fölségedet dicsérem, Éneklek rólad nagy örömmel.\n\n4. Rólad el nem felejtkezem, Még ágyamban is emlegetlek, És midőn reggel én fölkelek, Csak terólad emlékezem. Mert énvélem te sok jót tettél, Megszabadítottál engem, Azért most is én életem Szárnyaid árnyékában örül.","title":"63. Isten, te vagy én Istenem","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/63","svg":"svg/ref21-063-001.svg"}