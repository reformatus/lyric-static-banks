{"uuid":"bb1c8a08-d539-4494-a853-8124b4e8ca8a","lyrics":"1. Haragodnak nagy voltában Megindulván, Ne feddj meg, Uram, engem! Búsult gerjedezésedben Rám tekintvén, Ne büntess meg, Istenem!\n\n2. Nyilaid belém lövettek, Mik szereznek Énnekem nagy sebeket; Kezeidnek súlyossága Hátam nyomja, És sanyargat engemet.\n\n3. Testemnek semmi részében Épség nincsen Haragodnak miatta; Nincs békesség tagjaimban, Csontjaimban Bűneimnek miatta.\n\n4. Mert az én nagy gyarlóságim És bűneim Fejem felülhaladták, Miknek nehéz, terhes voltát, Súlyosságát Tagjaim nem bírhatják.\n\n5. Minden mostani kérésem, Én Istenem, Vagyon szemeid előtt, És minden fohászkodásom, Óhajtásom Tőled el nem rejtetett.\n\n6. Szívem nyugalmat nem lelhet, Igen reszket, Minden erőm elfogyott; Szemeim világossága, Vidámsága Éntőlem eltávozott.\n\n7. De én Istenemben bízom, És úgy várom, Hogy kérésem meghallja, Mert szívem hozzá emelem, És elhiszem, Hogy szükségem meglátja.\n\n8. Hamisságomat megvallom, Nem tagadom Gonosztéteményimet; Bűneim miatt lett sebek Kesergetnek És gyötrenek engemet.\n\n9. Uram, ne hagyj el engemet! Nézd ügyemet, Egyedül mint hagyattam! Kérlek, légy irgalmas nékem, Én Istenem, Mert csak tebenned bíztam!\n\n10. Azért tőlem ne állj messze, Szánj meg végre, Én kegyelmes Istenem! Ne késsél segedelmeddel, Siess, jöjj el, Én édes üdvösségem!","title":"38. Haragodnak nagy voltában","composer":"G. Franc, Lyon, 1547","poet":"C. Marot","translator":"Szenci Molnár A.","ref_songbook":"21/38","svg":"svg/ref21-038-001.svg"}