{"uuid":"4a460c2f-e5f7-470a-bee5-c16507f614d5","lyrics":"1. Magasztalja az én lelkem Az Urat mind éltiglen, És örvendez az én szívem Megtartó Istenemben, Hirdetem kegyességét És nagy jótéteményét.\n\n2. Mert kegyesen megtekinté Ő szolgáló leányát, Jóvoltából meg nem veté Hű, alázatos voltát, Mert íme, minden nemzet Boldognak mond engemet.\n\n3. Mert énvelem nagy dolgokat Tőn a hatalmas Isten, Midőn egyszerű voltomat Felemelé kegyesen, Szent azért az Ő neve, Áldandó dicsősége.\n\n4. És az Ő irgalma vagyon Nemzetségről nemzetre, Örökké néz irgalmason Minden istenfélőre, Hatalmas dolgot szerze Ő karjának ereje.\n\n5. A kevély gondolatúknak Menten eszeket veszté, Dühös szándékát azoknak A jókra nem ereszté, Engem is nagy irgalma, Megtarta nagy hatalma.\n\n6. A hatalmas gonoszokat Ő székükből levoná, És az alázatosokat Híven felmagasztalá, Mert szeret szelídeket, És gyűlöl kevélyeket.\n\n7. A nyomorult éhezőket Minden jókkal bétölté, A gazdagsággal tölteket Üresen elereszté, Mert Őtőle mindenek Bölcsen vezéreltetnek.\n\n8. Izráelt, az ő szolgáját Híven hozzá fogadá, Említvén irgalmasságát, Népét meglátogatá, Rájok nyújtván kegyelmét, Betölté ígéretét.\n\n9. Amiképpen szólott vala Mi első atyáinknak, Ábrahámnak mit megmonda És ő maradékinak, Ím, mind megteljesíté, Áldjuk ezért örökké.","year":"1612","title":"383. Magasztalja az én lelkem Az Urat mind éltiglen","composer":"P. Davantès, Genf, 1562 (146. zsoltár)","poet":"Oppenheim, 1612","translator":"","ref_songbook":"21/383","svg":"svg/ref21-383-001.svg"}