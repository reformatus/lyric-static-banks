{"uuid":"05d674f3-eab7-4f7a-8d2c-61bb09289a5b","lyrics":"1. Várj, ember szíve, készen, mert jő a Hős, az Úr, Ki üdvösséged lészen, szent győztes harcosul, Fényt, éltet hozva jő, Megtört az ősi átok: Kit vágyakozva vártok, betér hozzátok Ő.\n\n2. Jól készítsétek útját! A Vendég már közel! Mi néki gyűlölt, utált, azt mind vessétek el! A völgyből domb legyen, Hegycsúcs a mélybe szálljon, Hogy útja készen álljon, ha Krisztus megjelen.\n\n3. Az Úr elé ha tárod a szív alázatát, Őt nem hiába várod: betér hozzád, megáld. A testi gőg: halál! De bűnödet ha bánod, Szentlelke bőven árad, s a szív üdvöt talál.\n\n4. Ó, Jézusom, szegényed kér, vár, epedve hív: Te készítsd el: tenéked lesz otthonod e szív. Jer hű szívembe hát! Habár szegény e szállás, De mindörökre hálás, úgy áldja Krisztusát.","year":"1557","composer":"Lyon, 1557","poet":"V. Thilo, 1642","translator":"Czeglédy S.","ref_songbook":"21/390","svg":"svg/ref21-390-001.svg"}