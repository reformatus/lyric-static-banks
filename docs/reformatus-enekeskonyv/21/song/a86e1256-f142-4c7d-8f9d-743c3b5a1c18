{"uuid":"a86e1256-f142-4c7d-8f9d-743c3b5a1c18","lyrics":"1. Mennyei Ige, jelenél, Örök Atyától kijövél, Testet magadra felvevél, S abban minket üdvözítél.\n\n2. Te vagy Atyánknak Igéje, Kit Ádámnak megígére, És Ábrahámnak hirdete, Dávidnak is megjelente.\n\n3. Világosítsd meg elménket, Szenteld meg a mi szívünket, Hogy ismerhessünk tégedet, Utálhassuk bűneinket.\n\n4. Erősítsd bennünk hitünket, Nyerhessük üdvösségünket; Te légy minékünk épület, Út, igazság, örök élet.\n\n5. Hogy mikor eljössz ítélni, Minden szív titkát kivenni, A jóknak minden jót adni, A gonoszokat büntetni:\n\n6. Akkor tőled bűneinkért Ne vess el – lám, te azokért Magas keresztfán ontál vért –, Sőt üdvözíts érdemedért.\n\n7. Dicséret és nagy dicsőség, Adassék néked tisztesség, Ki Atyával egy Istenség, Szentlélekkel vagy egy Felség.","title":"372. Mennyei Ige, jelenél","composer":"Kolozsvár, 1744","poet":"Verbum supernum prodiens adventi himnusz","translator":"Öreg graduál, 1636","ref_songbook":"21/372","svg":"svg/ref21-372-001.svg"}