{"uuid":"4c2c384c-c8bb-4f7a-a8cf-e9479d41b87a","lyrics":"1. Áldott Izráelnek Ura, Mert ő a kegyelmes Atya, Ki mindeneket megáldott, És szent Fiával megváltott.\n\n2. Dávidnak ezt megígérte, Próféták által hirdette, Ígéretét nem feledte, Szent Fiát értünk elküldte.\n\n3. Hogy kimentsen a veszélyből, Törvénynek nehéz átkából, Kárhozatból és kétségből, A rettenetes fogságból.\n\n4. Megmutatta nagy jóvoltát, Hozzánk való nagy irgalmát, Teljesítette mondását, Esküvését, fogadását.\n\n5. Ábrahámnak ezt fogadta, Amikor neki azt mondta, Hogy egykor tőle származik, Kiben minden megáldatik.\n\n6. Hogy a békételenségből, Megszabadulván a bűnből, Kárhozattól és kétségtől, Pokolbéli ellenségtől,\n\n7. Néki szentségben szolgáljunk, Mert Krisztus a mi váltságunk, Csak ő a mi igazságunk, Akit hittel megragadunk.\n\n8. Téged, gyermek, pedig hívnak Az Isten prófétájának, Hogy utat készíts az Úrnak, Ki ellene áll pokolnak.\n\n9. Vezérelsz minket hozzája, Mert ő az üdvösség útja, Kit jóvoltából az Atya A tévelygőknek mutata.\n\n10. Ily kegyelmes volt az Atya, Tekintve romlott sorsunkra, Mert mennyországból meglátott, Szent Fia vérén megváltott.\n\n11. Azért nézz reánk Úr Isten, Kik megvakultunk a bűnben, Gerjessz Szentlelket szívünkben, Hogy élhessünk mi lelkünkben.\n\n12. Dicséret néked, szent Atyánk, Ki uralkodol mennyekben, Szent Fiaddal mindörökké, Szentlélekkel egyetemben.","year":"1574","title":"382. Áldott Izráelnek Ura","composer":"Kolozsvár, 1744 (Örvendezzen már e világ)","poet":"Komjáti, 1574","translator":"","ref_songbook":"21/382","svg":"svg/ref21-382-001.svg"}