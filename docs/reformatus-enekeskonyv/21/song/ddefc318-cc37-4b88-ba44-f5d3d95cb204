{"uuid":"ddefc318-cc37-4b88-ba44-f5d3d95cb204","lyrics":"1. Áldjátok az Úr nevét, Akik neki szolgáltok! Magasztaljátok őtet, Kik hű szolgái vagytok, Kik állotok házában, És jártok tornáciban.\n\n2. Dicsérjétek, mert jó ő, Áldjátok ő szent nevét, Mert ő igen jókedvű! Jákóbot mint ő népét, Izráelt kiválasztá, Örökévé foglalá.\n\n3. Mert tudom, hogy ez Isten Erősb más isteneknél, Hatalma nagy mindenen; Isteni beszédével, Amit akar az égen, Megtészi földön, vízen.\n\n4. Ki e világ végétől Támaszt súlyos felhőket, Villámokat küld felül, Midőn bocsát esőket; Szeleit rejtekükből, Kiküldi erejéből.\n\n5. Megáll örökké neve És szent emlékezete. Ítéli hatalmában, Népét igazságában; Szolgáinak az Isten Megkegyelmez kegyesen.\n\n6. A pogányok bálványi Ezüstből és aranyból, Kézzel szoktak öntetni, Csak semmik, bár nézd meg jól. Szájukkal ők nem szólnak, Ő szemükkel nem látnak.\n\n7. Nem hallanak fülükkel, Az ő szájuk nem lehel. Hozzájuk mind hasonlók Az ily képet formálók, Kiknek ő reménységek Efféle bálványképek.\n\n8. Kik az Urat félitek, Szent nevét dicsérjétek! A Sionról áldjátok, És őt magasztaljátok Az ő lakóhelyében, A szent Jeruzsálemben!","title":"135. Áldjátok az Úr nevét","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/135","svg":"svg/ref21-135-001.svg"}