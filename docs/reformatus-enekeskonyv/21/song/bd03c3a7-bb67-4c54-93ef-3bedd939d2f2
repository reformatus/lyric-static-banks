{"uuid":"bd03c3a7-bb67-4c54-93ef-3bedd939d2f2","lyrics":"1. Győzhetetlen én kőszálom, Védelmezőm és kővárom, A keresztfán drága áron Oltalmamat tőled várom.\n\n2. Sebeidnek nagy voltáért, Engedj kedves áldozatért, Drága szép piros véredért, Kit kiöntél ez világért.\n\n3. Reád bíztam én ügyemet, Én Jézusom, én lelkemet, Megepedett bús szívemet, Szegény árva bús fejemet.\n\n4. Irgalmazz meg én lelkemnek, Ki vagy ura mennynek, földnek, Könyörgök csak Felségednek, Én megváltó Istenemnek.\n\n5. Mutass, Jézus, kies földet, Lakásomul adj jó helyet, Ez életben csendességet, Jövendőben üdvösséget.","year":"1883","composer":"Bartalus I. lejegyzése, 1883","poet":"már 18. századi kéziratokban","translator":"","ref_songbook":"21/456","svg":"svg/ref21-456-001.svg"}