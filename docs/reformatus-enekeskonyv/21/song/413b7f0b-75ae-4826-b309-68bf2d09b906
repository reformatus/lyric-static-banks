{"uuid":"413b7f0b-75ae-4826-b309-68bf2d09b906","lyrics":"1. Minket, Úr Isten, elhagyál, És reánk megharagudtál, Tőled széjjel eloszlatánk, Térj kegyesen ismét hozzánk! Mind e földet megindítád, Nagy hatalmaddal megrontád, Fordítsd meg az ő nagy romlását, Mert romlásában meg nem állhat.\n\n2. Népedet keményen tartád, És igen megsanyargatád; Minket mintegy csípős borral, Itatál keserű búval. De akik tégedet félnek, A zászlót adád nékiek, Hogy fölemeljék igazságban, Bízván a te szent oltalmadban.\n\n3. Légy minékünk segítségül, Őrizz meg ellenségünktől, Mert az emberi segítség Hiábavaló reménység. Az Isten által minekünk Lészen erős győzedelmünk, És megszabadít ő bennünket, Megtapodja ellenségünket.","title":"60. Minket, Úr Isten, elhagyál","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/60","svg":"svg/ref21-060-001.svg"}