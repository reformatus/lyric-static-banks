{"uuid":"1af1372c-0317-4ba5-ba37-8ddfcc8bce8a","lyrics":"1. Gonosz, kegyetlen Heródes, Krisztus Királytól mit rettegsz? Nem vészen el mulandókat, De ád örökkévalókat.\n\n2. Napkeletről bölcsek jönnek, Vezércsillagot követnek, Amelynél ők fényt keresnek, Hogy új Királyt tiszteljenek.\n\n3. Heródes hadát készíti, Született Királyt üldözi, Kisgyermekeket öldökli, Vérükkel a földet festi.\n\n4. De Isten megoltalmazta Fiát, küldvén Egyiptomba, Amíg Heródes meghala, Azután hazahozatta.\n\n5. Krisztus a szent keresztséggel, Megkereszteltetik vízzel, De minket drága vérével Tisztít, s így szent Atyja kedvel.\n\n6. Csudadolgainak száma Istenségét bizonyítja, Hogy betegeket gyógyíta, Halottakat feltámaszta.\n\n7. A kánai menyegzőben Tett jeles csodát elsőben, Hol a víz maga nemében Borrá válik kővedrekben.\n\n8. Dicsőség a nagy Királynak Mint minékünk egy Urunknak, Vele együtt szent Atyánknak És áldott Vigasztalónknak.","composer":"gregorián dallam (Ó, népeknek Megváltója)","poet":"Hostis Herodes, latin himnusz, C. Sedulius, 5. sz.","translator":"","ref_songbook":"21/442","svg":"svg/ref21-442-001.svg"}