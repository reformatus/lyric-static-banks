{"uuid":"6267de76-1454-474e-81f3-6469798b72a2","lyrics":"1. Az egek beszélik És nyilván hirdetik Az Úrnak erejit. Az ég mennyezeti Szépen kijelenti Kezének munkáit. A napok egymásnak Tudományt mutatnak Az ő bölcsességéről, Egy éj a más éjnek Beszél az Istennek Ő nagy dicsőségéről.\n\n2. Nincs szó, sem tartomány, Ahol e tudomány Nem prédikáltatnék; Mindenfelé mégyen E földkerekségen Beszédük ezeknek. Szózatuk kimégyen Mind e világ végén, Ott, hol a fényes napnak, Hajlékot az Isten Helyeztetett szépen Ő lakószállásának.\n\n3. Melyben mint vőlegény Reggel felkél szépen Ő ágyasházából, És ugyan örvendez, Mint az erős vitéz, Ha futásra indul. Az égnek egy végén Fölkel, és elmégyen Gyorsan a más végére; Sehol semmi nincsen Ő hévsége ellen, Ki magát elrejthesse.\n\n4. Az Isten törvénye, Tiszta ő beszéde, Lelkeket megtérít, Hűség bizonysága, Kisdedeket abba’ Bölcsességre tanít. Ő parancsolati, Igazak mondási, Mik szívet vigasztalnak. Minden ő törvényi, Tiszták szent beszédi, Szemet világosítnak.\n\n5. Az Isten félelme Tiszta, mindörökké Megmarad és megáll. Az ő ítélete Igaz mindenekbe’, Teljes nagy jósággal. Aranynál, ezüstnél És drágaköveknél Becsesebb, értékesebb; Ő szerelmessége És gyönyörűsége A méznél is édesebb.\n\n6. Aki szolgál néked, Tanul, Uram, tőled Nagy jó tanulságot. És ha azt megtartja, Jól lészen ő dolga, Mert veszen jutalmat. Ki tudná bűninek, Számát elestinek, És ki gondolhatná meg? Én sok bűneimet, Titkos vétkeimet, Uram, nékem bocsásd meg!\n\n7. Szolgádat őrizd meg, Kevélységtől tartsd meg: Ne essék e bűnbe, És én tiszta lészek, Semmi bűnt nem tészek, Járván te kedvedbe’. Szájamnak szólása, Szívem gondolatja Kedves legyen tenéked! Adjad, ó, én Uram, Kősziklám, megváltóm, Hogy ne vétsek ellened.","title":"19. Az egek beszélik és nyilván hirdetik","composer":"G. Franc, Lyon, 1547","poet":"C. Marot","translator":"Szenci Molnár A.","ref_songbook":"21/19","svg":"svg/ref21-019-001.svg"}