{"uuid":"0b9b0191-57de-4eea-a0a3-bd8385e5597f","lyrics":"1. Mit dicsekedel gonoszságban, Te hatalmaskodó? Mit fuvalkodol fel magadban, Nagyra vágyakozó? Mert az Istennek jóvolta A jókat megtartja.\n\n2. De én, aki jó hittel bízom A nagy Úr Istenben, Az ő házába plántáltatom, És zöldellek szépen: Mint az ékes, zöld olajfa, Mely nem szárad soha.\n\n3. Én téged örökké dicsérlek, Mert megtartál engem, És a te nevedben remélek, Míg leszen életem. Mert jó a te híveiddel Lakoznom örömmel.","title":"52. Mit dicsekedel gonoszságban","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/52","svg":"svg/ref21-052-001.svg"}