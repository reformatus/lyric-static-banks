{"uuid":"5e3d1f4f-30be-4677-ae54-9fe2c46b7cff","lyrics":"1. Szabadíts meg engem, Úr Isten, A gonosz, csalárd embertől; Őrizz erőszaktevők ellen, Ments meg a vakmerő néptől!\n\n2. Kik csak hamisságot gondolnak Mindenkor az ő szívükben, És hogy hadakat indítsanak, Azon vannak mindenképpen.\n\n3. Élesebbre fenik nyelvüket A kígyónak fullánkjánál. Mint áspiskígyó, egyebeket Megsértnek mérges ajkukkal.\n\n4. Ments meg a gonoszok kezéből, Akik erőszakot tesznek, És igyekeznek szüntelenül, Hogy engemet megejtsenek.\n\n5. A kevélyek tőrt vetnek nékem, És mindenütt hálót hánynak, Kötéllel elállják ösvényem, Hogy engemet megfogjanak.\n\n6. Én pedig mondtam: Ó, Úr Isten, Te vagy én erős Istenem! Beszédem végyed füleidben, Hallgasd meg esedezésem!\n\n7. Uram, segítség vagy te nékem Mindennémű ínségemben, Azért védelmezd meg én fejem A hadakozó időben!\n\n8. Ne engedd a hitetleneknek, Hogy elővigyék dolgukat! Hogy tovább ne kevélykedjenek, Rontsd meg gonosz szándékukat!\n\n9. Tudom, hogy Isten a szegénynek Fölveszi ügyét kegyesen, Megkegyelmez az erőtlennek, Ő igazságát jelentvén.\n\n10. Az igazak szép énekekkel Dicsérik te szent nevedet, És örökké jó reménységgel Megmaradnak színed előtt!","title":"140. Szabadíts meg engem, Úr Isten","composer":"L. Bourgeois, Strasbourg, 1545","poet":"Th. de Bèze","translator":"Szenci Molnár A.","ref_songbook":"21/140","svg":"svg/ref21-140-001.svg"}