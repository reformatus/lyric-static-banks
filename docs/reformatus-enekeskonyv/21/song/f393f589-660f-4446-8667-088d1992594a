{"uuid":"f393f589-660f-4446-8667-088d1992594a","lyrics":"1. Az Úrnak, no, énekeljetek, Új éneket szent felségének! A szentek gyülekezetében Dicsérje Őtet minden! Az Izráel örvendezzen Ő teremtő Istenében, Királyuknak örüljenek A sionbéliek!\n\n2. Az Úr nevét síppal és dobbal, Zengjétek lanttal és kobozzal, Légyen a hegedűk zengése Neve dicséretére! Mert az Isten az ő népit, Igen szereti híveit, A szegényeket megmenti, Sok jókkal szereti.\n\n3. Szent hívei az Úr Istennek Nagy tisztességet tőle nyernek; Örülnek az ő hajlékukba’, Az Urat magasztalva. Dicséretét az Istennek Az ő szájukban viseljék, És kétélű fegyver lészen Nékiek kezükben!","title":"149. Az Úrnak, no, énekeljetek","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/149","svg":"svg/ref21-149-001.svg"}