{"uuid":"1de39ea0-38bd-4bb6-9f18-0fb17e521c61","lyrics":"1. Úr Isten, áldj meg jóvoltodból, És kegyesen fordulj hozzánk, Oltalmazz meg minden gonosztól, Szent színedet fordítsd reánk, Hogy e földön minden Megismerje szépen A te utadat, És a pogány népek Téged tiszteljenek, Megtartójukat.\n\n2. És akkoron dicsérnek téged, Dicsérnek téged a népek, Nagy tisztességet tesznek néked. A pogányok is örülnek, Midőn mindeneket És a pogány népet Szent igazsággal Bírod és ítéled, És jóra vezérled Nagy hatalmaddal.\n\n3. Dicsérjen téged minden nemzet, Úr Isten, téged dicsérjen! A föld teremjen bő gyümölcsöt, Áldjon meg minket az Isten! Adja szent irgalmát, Nyújtsa bő áldását, És ő felségét Félje és rettegje E föld kereksége Mint ő Istenét.","title":"67. Úr Isten, áldj meg jóvoltodból","composer":"G. Franc, Strasbourg, 1545","poet":"Th. de Bèze","translator":"Szenci Molnár A.","ref_songbook":"21/67","svg":"svg/ref21-067-001.svg"}