{"uuid":"ea5e3858-69c9-4c2c-9fe0-33ac38134e3d","lyrics":"1. Örvendjetek, mert Isten úgy szeret, Békét akar, nem zord ítéletet. Örvendjetek, örvendjetek! Jézus, az Isten Fia eljött értetek, Nem kell a sötétségben, bűnben élnetek, Halljátok meg e jó hírt, emberek! Halljátok meg e jó hírt, emberek!\n\n2. Örvendjetek, Jézus feltámadott: Új életet és új reményt hozott. Örvendjetek, örvendjetek! Nála az örök élet forrása ered, Jöjjetek, igyatok hát éltető vizet! Halljátok meg e jó hírt, emberek! Halljátok meg e jó hírt, emberek!\n\n3. Örvendjetek, mert Jézus újra jön! Elszáll a gond, felszárad mind a könny! Örvendjetek, örvendjetek! Fölragyog az Igazság, végre győz a jó, Országa, szent uralma örökkévaló. Halljátok meg e jó hírt, emberek! Halljátok meg e jó hírt, emberek!","title":"802. Örvendjetek, mert Isten úgy szeret","composer":"Pálhegyi D.","poet":"Pálhegyi F.","translator":"","ref_songbook":"21/802","svg":"svg/ref21-802-001.svg"}