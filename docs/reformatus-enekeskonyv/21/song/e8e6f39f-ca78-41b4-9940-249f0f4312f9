{"uuid":"e8e6f39f-ca78-41b4-9940-249f0f4312f9","lyrics":"1. Hirdetvén az Úr halálát, Urunk, néked adunk hálát, Hogy nemcsak tartod testünket, Hanem táplálod lelkünket.\n\n2. Ma is ételt készítettél Ennek, s asztalt terítettél, Melyről Fiad szent testével, Elégítél szent vérével.\n\n3. Ezzel világos jelt adtál, S minket arról megbiztattál, Hogy ha igaz hitünk lészen, Fiad miénk lesz egészen.\n\n4. Kérünk, Urunk, adj kegyelmet, És nyújts nekünk segedelmet, Hogy Jézusunkat szeressük, És őtet végig kövessük.\n\n5. Az ő megtöretett teste, Mellyel váltságunk kereste, Lelkünk máskor is táplálja, A bűnért meg ne utálja.\n\n6. Segítsd gyarló tehetségünk, Véle kötött szövetségünk Hogy szent és állandó légyen, Mígnem lelkünk hozzá mégyen.\n\n7. Amely fogadást ma tettünk, Midőn asztalodról ettünk, Urunk, segélj, hogy megálljuk, A bűnöket megutáljuk.","composer":"Debrecen, 1774 (Az Istennek szent angyala)","poet":"Keresztesi J., Debrecen, 1806","translator":"","ref_songbook":"21/294","svg":"svg/ref21-294-001.svg"}