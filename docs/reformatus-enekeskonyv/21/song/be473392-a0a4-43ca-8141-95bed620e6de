{"uuid":"be473392-a0a4-43ca-8141-95bed620e6de","lyrics":"1. No, dicsérjétek mindnyájan Az Urat a mennyországban! Őt dicsérjétek az égben, Az ő felséges székében! Minden angyalok őt dicsérjék, És minden mennyei seregek, A nap és hold őt dicsérje Minden csillagokkal egybe’!\n\n2. Az Urat, ti, magas egek, Dicsérjétek minden vizek, Mik fenn az égben lebegtek, Az Úr nevét dicsérjétek! Mert mindeneket igéjével, Ő teremte nagy erejével, Mindent úgy megerősíte, Hogy megálljon mindörökre.\n\n3. Ifjak, leányok és vének, Az Úr Istent dicsérjétek, Mert nevének dicső volta Mennyet-földet felülmúlja! Ád nagy hatalmat ő népének, Őt minden szentek, dicsérjétek! Izráel választott népe Az Úrnak nevét dicsérje!","title":"148. No, dicsérjétek mindnyájan","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/148","svg":"svg/ref21-148-001.svg"}