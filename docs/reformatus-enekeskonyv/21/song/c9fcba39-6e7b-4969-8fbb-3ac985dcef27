{"uuid":"c9fcba39-6e7b-4969-8fbb-3ac985dcef27","lyrics":"1. Téged, ó, Isten, dicsérünk, Téged Urunknak vallunk, Fő királyunknak ismerünk, Áldunk és magasztalunk: Véghetetlen felséged, Felséged, dicsőséged. Angyal, ember nem foghatja, Mindenik csak csudálhatja.\n\n2. Királyi széked kerítik Kérubok és szeráfok, Magukat arcra terítik Sok százezer angyalok, Minden boldog seregek, Kikkel az egek zengnek, Lerakva koronájukat, Téged imádnak, Urukat.\n\n3. És ezt kiáltják szüntelen: Szent, szent, szent az Úr Isten! Dicsősége földön-mennyen Mindörökké meglészen, Mindenütt jelenvaló, Mindent látó és halló, Királya az angyaloknak, Ura földi királyoknak.\n\n4. Téged dicsér, Atya Isten, Szent Egyházadnak népe, Mind ott fenn, mind alant itten, Mint szent felséged képe. A megszerzett üdvösség, A hit és a kegyesség, Mind nagy kegyelmed munkája, Dicsőséged prédikálja.\n\n5. Istennek egyszülött Fia, Ki felvetted testünket. És így lettél atyánkfia, Hogy megváltsál bennünket, Ó, dicsőség Királya, Minden keresztyén szája Szívből származott énekkel Dicséretedre énekel.\n\n6. Te bűn és ördög hatalmát Meggyőzvén haláloddal, A halálnak diadalmát Te feltámadásoddal, Szent Atyáddal egy székben Ülsz jobbja felől mennyben, Hogy mi is véled ott legyünk, Dicsőségedben részt vegyünk.\n\n7. Ó, Szentlélek, egy Istenség Az Atyával s Fiúval, Téged egész keresztyénség Megszentelőjének vall. Ó, dicső Szentháromság, Legfőbb szentség és jóság, Egy üdvözítő Istenünk, Téged örökké dicsérünk.\n\n8. Ó, győzedelmes királya, Jézus, megváltottidnak, Feje, irgalmas bírája Véren vett szolgáidnak! Jöjj, vezéreljed néped, És áldd meg örökséged; Tápláljad lelkünk igéddel, Szent testeddel, szent véreddel.\n\n9. Hitünket, reménységünket Szentlelkeddel erősítsd, Istenhez szeretetünket S feleinkhez öregbítsd. Vígy előbb a szentségben, Adj részt a dicsőségben Testi halálkor lelkünknek, Feltámadáskor testünknek.\n\n10. E végre még ez életben Bocsásd meg bűneinket, Hogy a jövő ítéletben Ne vádoljanak minket. Bízunk is szent véredben, Kezesi érdemedben; A halálban is remélünk, Hisszük, meg nem szégyenülünk.","year":"1939","composer":"Árokháty B., Szabadka, 1939","poet":"Szőnyi B., 1784","translator":"","ref_songbook":"21/567","svg":"svg/ref21-567-001.svg"}