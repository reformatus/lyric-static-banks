{"uuid":"0d8fa8f4-108c-4975-a8ee-fc6b4326c04b","lyrics":"1. Aki nem jár hitlenek tanácsán, És meg nem áll a bűnösök útján, A csúfolóknak nem ül ő székében, De gyönyörködik az Úr törvényében, És arra gondja mind éjjel, nappal: Ez ily ember nagy boldog bizonnyal.\n\n2. Mert ő olyan, mint a jó termőfa, Mely a víz mellett vagyon plántálva, Ő idejében meghozza gyümölcsét, És el nem szokta hullatni levelét; Ekképpen, amit ez ember végez, Minden dolgában megyen jó véghez.\n\n3. De nem ígyen vannak a gonoszak; Hanem mint az apró por és polyvák, Melyek a széltől széjjelragadtatnak: Az ítéletben ők meg nem állhatnak, A gonoszok, és kik bűnben élnek, Az igazak közt helyet nem lelnek.\n\n4. Mert az Isten ismeri útjukat, Az igazaknak érti dolgukat; Azért mindörökké ők megmaradnak; De akik csak a gonoszságban járnak, Azoknak nyilván mind elvész útjuk: Mert Istennek nem kell az ő dolguk.","year":"1542","composer":"G. Franc, Genf, 1542","poet":"C. Marot","translator":"Szenci Molnár A.","ref_songbook":"21/1","svg":"svg/ref21-001-001.svg"}