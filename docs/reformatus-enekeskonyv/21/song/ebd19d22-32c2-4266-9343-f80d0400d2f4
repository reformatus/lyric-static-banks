{"uuid":"ebd19d22-32c2-4266-9343-f80d0400d2f4","lyrics":"1. Látod, Úr Isten, szívünket, Látod erőtlenségünket, Nem rejtjük el bűneinket, Várjuk kegyelmességedet.\n\n2. Mindnyájan arcra borulunk, Szent Atyánk, hozzád kiáltunk, Felejtsed el bűneinket, Tengerbe el-bévesd őket.\n\n3. Világosítsad elménket, Gerjeszd fel a mi szívünket, Hogy dicsérhessünk tégedet, És áldhassuk szent nevedet.\n\n4. Kérünk téged: mi szívünket Hajlékoddá te szenteljed, Szíveinkben lakodalmat Szerezz, és nagy nyugodalmat.\n\n5. Így cselekedjél mivelünk Szent Fiadért, ki minekünk Nálad bizonyos reményünk, Hozzád egyenes vezérünk.","year":"1636","title":"652. Látod, Úr Isten, szívünket","composer":"Eperjesi graduál, 1635","poet":"a Nox atra rerum latin himnusz alapján Öreg graduál, 1636","translator":"","ref_songbook":"21/652","svg":"svg/ref21-652-001.svg"}