{"uuid":"5b739599-7020-4a16-8c1a-1c9f499fd6f4","lyrics":"1. Az Urat dicsérjétek, mert jó, És az Istent dicsérni méltó; Kedves dolog az Úr Istennél, Hogy őtet dicsérjék egy szívvel, Mert Jeruzsálemet az Isten Megépíti nagy kegyelmesen, Ismét az Izráel nemzetjét, Összegyűjti eloszlott népét.\n\n2. Töredelmes szívet meggyógyít, Megsebzett lelket ő megenyhít, Békötözi az ő sebüket, Megkönnyebbíti sérelmüket. A csillagokat megszámlálja, És azoknak számát jól tudja, És mindeniket úgy ismeri, Hogy tulajdon nevén nevezi.\n\n3. Nagy a mi Urunk, az Úr Isten, És nagyobb nála semmi nincsen; Erőssége kimondhatatlan, Bölcsessége számlálhatatlan. Az alázatost felemeli, A szelídeket erősíti, Megalázza a hitleneket, A földre legyalázza őket.\n\n4. Inkább azokban gyönyörködik, Kik igazán csak őtet félik, Kik teljes szívből kegyes voltát, Remélik mindenkor irgalmát. Dicsérd, Jeruzsálem, az Urat, Felmagasztaljad nagy hatalmát, E kegyes Urat, ó, szent Sion, Te is dicsérd áhítatoson!\n\n5. Jákóbnak adta szent igéjét, Hogy ahhoz szabja az életét; Törvényit adta Izráelnek, Hogy ők azok szerint éljenek. Nem tett így semmi pogány néppel, Nem látta őket ily szentséggel, Szent szerzésit ők nem ismerték, Halleluja néki mondassék!","year":"1562","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/147","svg":"svg/ref21-147-001.svg"}