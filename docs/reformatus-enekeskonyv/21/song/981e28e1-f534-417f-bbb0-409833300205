{"uuid":"981e28e1-f534-417f-bbb0-409833300205","lyrics":"1. Csillagoknak teremtője És híveknek fényessége, Krisztus, minden Megváltója, Légy kérésünk meghallója!\n\n2. Ki világon könyörülvén, Örök halált eltérítvén Meggyógyítád e világot, Hozván néki orvosságot.\n\n3. E világnak alkonyatán, Idejének végét látván, Dicsőséges Szentlélektől Szűz méhében testet öltél.\n\n4. A te erős hatalmadnak Minden térdek meghajolnak, Mennyeiek és földiek Úrnak vallják fölségedet:\n\n5. A nap felkél és elnyugszik, A hold szépen fényeskedik, Csillagok is világolnak, Híven tartják ő útjukat.\n\n6. Szentséges Úr, téged kérünk, Jövő Bíránk és Életünk: E napokban őrizz minket, Védd Sátántól híveidet!\n\n7. Hálát adjunk az Istennek, Atya, Fiú, Szentléleknek, Három személy Fölségének, Egymivoltú Istenségnek!","title":"373. Csillagoknak teremtője","composer":"népi gyűjtés, Lövéte (Hargita m.)","poet":"Conditor alme siderum adventi himnusz","translator":"","ref_songbook":"21/373","svg":"svg/ref21-373-001.svg"}