{"uuid":"0cc50a8d-e417-474a-a17b-773e5f13b97a","lyrics":"1. Szentlélek, végy körül bennünket, Szenteld meg szívünket, Készíts neved imádására, Magasztalására, Hogy téged szívből imádhassunk, Hálákat adhassunk: Hisszük, a mi szánknak szózatja Egeid meghatja.\n\n2. Szentlélek, imádunk mi téged, Valljuk istenséged. Hisszük, hogy az új ember szíve Saját kezed műve. Te vagy a hitnek mind szerzője, Mind elvégezője, Te gyújtasz szívünkben világot, Forró buzgóságot.\n\n3. Szakaszd el hát most is szívünket, Minden érzésünket A sok hiábavalóságtól, E csalárd világtól, Hogy az igének hallgatói, Légyünk megtartói; Mely szívünkben gyökeret verjen, Gyümölcsöt teremjen.","year":"1806","title":"549. Szentlélek, végy körül bennünket","composer":"G. Franc, Strasbourg, 1545 (65. zsoltár)","poet":"Szücs Gy., Debrecen, 1806","translator":"","ref_songbook":"21/549","svg":"svg/ref21-549-001.svg"}