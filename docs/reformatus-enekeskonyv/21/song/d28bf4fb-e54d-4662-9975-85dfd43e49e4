{"uuid":"d28bf4fb-e54d-4662-9975-85dfd43e49e4","lyrics":"1. Jövel, teremtő Szentlélek, És híveiddel légy vélek, Szent ajándékiddal szívek Újuljon és teljesedjék.\n\n2. Hathatós Vigasztalónak És Isten ajándékának, Avagy hét ajándékúnak, Isten jobb keze ujjának,\n\n3. Mondatol élő kútfőnek, Tűznek és lelki kenetnek, Atyának ígéretinek És az igaz szeretetnek.\n\n4. Gerjessz világot elménkben, Önts szeretetet szívünkben, Erősíts minket hitünkben És nagy erőtlenségünkben.\n\n5. Adj nékünk teljes örömet, Üdvösséghozó kegyelmet; Köztünk minden gyűlölséget Ronts el, és adj egyességet.\n\n6. Távoztasd ellenséginket, És add meg békességünket; Mindenkor vezérelj minket, Utálhassuk bűneinket.\n\n7. Adjad ismernünk az Atyát, És az ő egyszülött Fiát, És hinnünk, hogy mindkettőtül Szentül származol, vég nélkül.\n\n8. Dicsőség az egy Istennek, Atya, Fiú, Szentléleknek; Kedves ajándéka ennek Lakjék szívében mindennek.","title":"543. Jövel, teremtő Szentlélek","composer":"Veni creator Spiritus latin himnuszból M. Luther, 1524/29","poet":"Veni creator Spiritus latin himnuszból M. Luther, 1524/29","translator":"Öreg graduál, 1636","ref_songbook":"21/543","svg":"svg/ref21-543-001.svg"}