{"uuid":"6ebb6386-55ed-440b-9cf8-4ed6133f2ab5","lyrics":"1. Néked, mennyei Atyánk, hálát adunk, Szent Fiaddal s Szentlelkeddel imádunk,\n\n2. Hogy minket e napon is megtartottál, Lelki, testi eledellel tápláltál.\n\n3. Bocsásd meg, kérünk, minden bűneinket, Mikkel ma is megbántottunk tégedet.\n\n4. Ez éjszakának is sötétségében Védelmezz minket minden gonosz ellen!\n\n5. Őrizz a Sátán nagy csalárdságától, És minden lelki-testi nyavalyától!\n\n6. Áldd meg csendességgel nyugodalmunkat: Örömmel érjük felvirradásunkat!\n\n7. Tarts meg bennünket mindvégig a hitbe’, Holtunk után vígy az örök életbe!","year":"1720","title":"695. Néked, mennyei Atyánk, hálát adunk","composer":"L. Senfl, 1534 (Adjunk hálát az Úrnak, mert érdemli)","poet":"Lőcse, 1720","translator":"","ref_songbook":"21/695","svg":"svg/ref21-695-001.svg"}