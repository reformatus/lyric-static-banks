{"uuid":"5a27fee2-67db-4a54-95f0-65d1efc82878","lyrics":"1. Mennyit zengi a lelki békét, A szívek csendjét énekünk, Bár künn kín és ínség üzenget Sok hangos jajszóval nekünk. Az óra, testvér, gyorsan elfut, Az ember útja, sorsa zord, Nincs rá időd, hogy álmodozva A lelked meddőn tékozold.\n\n2. Ebből az éhség csal ki könnyet, Az ott a fagy miatt remeg, Házad táján sorvadva élnek éhes, lerongyolt gyermekek. Az apjuk gyötrött mély szemében A meghasonlás láza él, Értük megmentő harcra kelni: Elhívatás, testvéri cél.\n\n3. Lelkek éjét oszlatni fénnyel: Reád az Úr ezt bízta, lásd, S azt, hogy hozz Krisztus szent nevével A bűnösnek szabadulást. Az Isten vérét adta értünk; Láttasd, hogy szent példája hat, S hogy áldott útját járva hittel Te is adod egész magad.\n\n4. Adj éjt, napot, add át erődet, Add kincsedet, add szívedet, Rontó lelkek gáncsa nem árthat, Győztes csak egy: a szeretet. A Mester Lelke járt előtted, Kitűzi most eléd a célt, Munkára hát, ne késs, serénykedj Megváltódért, Királyodért.\n\n5. Áldott Jézus, a földre jöttél, Vállaltál értünk szörnyű kínt; Bárcsak tudnánk, igéd követve, Mi is szenvedni, tűrni mind. Sok szolgád, férfi, nő, ma bízva Átadjuk szívünket neked; Hogy munkánk éljen és teremjen: Gyújtsd fel bennünk szerelmedet!","title":"833. Mennyit zengi a lelki békét","composer":"G. Franc, Genf, 1551 (66. zsoltár)","poet":"Th. Monod","translator":"Áprily L.","ref_songbook":"21/833","svg":"svg/ref21-833-001.svg"}