{"uuid":"8e78840e-8ec5-42c4-bbff-9209225d46d3","lyrics":"1. Rád tekint már hitem, Megváltóm, Istenem, A Golgotán: Halld könyörgésemet, És vedd el vétkemet; Mostantól hadd legyek Tied csupán.\n\n2. Szívemet töltse be Kegyelmed ereje Buzgósággal! Meghaltál érettem; Add: szívem s életem Teérted éghessen Forró lánggal!\n\n3. Ha elfog utamon Félelem s fájdalom: Fogd kezemet! Derítsd fel éjemet, Szárítsd fel könnyemet: Tévelygésben ne hagyd Én lelkemet!\n\n4. Éltem ha fogyva fogy, És a halál ahogy Jön már felém: Megváltóm, ments te meg Kétségtől engemet, Nálad hogy üdvömet Meglássam én.","year":"1830","title":"728. Rád tekint már hitem, Megváltóm, Istenem","composer":"Olivet, L. Mason, 1832","poet":"R. Palmer, 1830","translator":"Csomasz Tóth K.","ref_songbook":"21/728","svg":"svg/ref21-728-001.svg"}