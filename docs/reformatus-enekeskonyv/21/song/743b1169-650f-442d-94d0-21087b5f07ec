{"uuid":"743b1169-650f-442d-94d0-21087b5f07ec","lyrics":"1. Kegyes Jézus, itt vagyunk Te szent igéd hallására, Gyúljon fel kívánságunk Üdvösség tanulására, Hogy a földtől elszakadjunk, Csak tehozzád ragaszkodjunk.\n\n2. Elménket, értelmünket Lelki sötétség fogta be, De szent Lelked szívünket Tiszta fénnyel úgy töltse be, Hogy jót gondoljunk és szóljunk, Mert csak tőled kell azt várnunk.\n\n3. Dicsőségnek napfénye, Istentől jött világosság! Indítsd lelkünk készségre, Nyisd meg fülünk, szívünk és szánk! Hitvallásunk, könyörgésünk, Urunk, Jézus, halld meg, kérünk!","year":"1664","composer":"J. R. Ahle, 1664","poet":"T. Clausnitzer, 1663","translator":"Új zengedező mennyei kar, 1743","ref_songbook":"21/202","svg":"svg/ref21-202-001.svg"}