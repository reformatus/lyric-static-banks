{"uuid":"e89db073-51b5-4794-ab77-68f2b62d53e8","lyrics":"1. Bár bűn és kín gyötör, És nehéz bár szívem, A Sátán életemre tör: Kétségbe nem esem.\n\n2. Bár vétkem súlya nagy, Mégis hozzád jövök. A bűnnek gyűlölője vagy, De kegyelmed örök.\n\n3. Az én erőm kicsiny, A bűn erős nagyon: Te tudsz s akarsz segíteni, Hát segíts bajomon!\n\n4. Az ég oly messze van, Még messzebb tőled én, De szent igédben írva van, Hogy irgalmad enyém.\n\n5. Nem félek senkitől, Hisz te vigyázol rám, Már bánat és gond sem gyötör: Meghallgatod imám.\n\n6. Jézusban bízva én Szívemet átadom, Mert így, tudom: akármi ér, Atyám szeret nagyon.","year":"1851","title":"760. Bár bűn és kín gyötör, és nehéz bár szívem","composer":"St. Bride, S. Howard, 1762","poet":"A. Brontë, 1851","translator":"Szabó A., 1901","ref_songbook":"21/760","svg":"svg/ref21-760-001.svg"}