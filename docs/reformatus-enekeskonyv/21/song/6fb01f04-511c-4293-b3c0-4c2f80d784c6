{"uuid":"6fb01f04-511c-4293-b3c0-4c2f80d784c6","lyrics":"1. Dicsér téged teljes szívem, Én Istenem, Hirdetem neved. Dicsérlek istenek felett Én tégedet, Mert azt érdemled. És a te szent Egyházadban Imádkozván, Neved tisztelem, Áldásodra én kész vagyok, Hálát adok Neked, Istenem.\n\n2. Öregbül nagy dicsőséged, Mert megtészed, Amit megmondasz. Ha könyörgök ínségemben, Engem menten Megszabadítasz. Téged minden földön lakók, Nagy királyok, Uram, dicsérnek, Mert szent igéd tiszta voltát, Igazságát Eszükbe vették.\n\n3. Ez Urat, ki felségesen Csudát teszen, Felmagasztalják. Mondván, nagy ő dicsősége És ereje, Őt azért áldják. Mert, noha ül nagy magasan, De lát nyilván Alant valókat; Messzi dolgokat is könnyen Lát, élesen, Mind fent, mind alant.\n\n4. Mindennemű szükségemben, Ínségemben Megerősítesz; Láttukra ellenségimnek, Kik gyűlölnek, Engem megmentesz. Amit az Úr egyszer végez, Az jó véghez Megyen mindenütt. Jókedved megáll: ne hagyd el, Sőt végezd el Kezed munkáit!","year":"1547","composer":"L. Bourgeois, Lyon, 1547","poet":"C. Marot","translator":"Szenci Molnár A.","ref_songbook":"21/138","svg":"svg/ref21-138-001.svg"}