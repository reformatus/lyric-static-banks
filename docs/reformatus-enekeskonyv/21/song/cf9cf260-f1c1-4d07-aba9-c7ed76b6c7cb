{"uuid":"cf9cf260-f1c1-4d07-aba9-c7ed76b6c7cb","lyrics":"1. Minden népek örülvén, tapsoljanak, A Jákób Istenének vigadjanak.\n\n2. Mert félelmetes Úr ő az egekben, És felséges Király e széles földen.\n\n3. Legyőzött Ő minékünk sok népeket, Lábunk alá vet sok nemzetségeket:\n\n4. Ő magának kiválasztott bennünket, És örökösévé fogadott minket:\n\n5. És adá ő minékünk örökségét, A Jákób áldását és nagy szépségét.\n\n6. Felmégyen az Úr Isten nagy örömben, És nagy trombitaszónak zengésében:\n\n7. Dicsérjétek az Istent, dicsérjétek, És a mi Királyunkat tiszteljétek!\n\n8. Mert nagy Király ő mind az egész földön, Dicsérjétek mind azért őt nagy bölcsen.\n\n9. Országol Istenünk minden népeken, És uralkodik királyi székében.\n\n10. Dicséret légyen az Atya Istennek, Krisztussal együtt és a Szentléleknek.","composer":"L. Senfl, 1534 (Adjunk hálát az Úrnak, mert érdemli)","poet":"Debrecen, 1560","translator":"","ref_songbook":"21/162","svg":"svg/ref21-162-001.svg"}