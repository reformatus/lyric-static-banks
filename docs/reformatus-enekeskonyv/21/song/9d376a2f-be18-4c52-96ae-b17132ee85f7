{"uuid":"9d376a2f-be18-4c52-96ae-b17132ee85f7","lyrics":"1. Királyi zászló jár elöl, Keresztfa titka tündököl, Melyen az élet halni szállt, S megtörte holta a halált.\n\n2. Kegyetlen lándzsa verte át Gonosz vasával oldalát, S mely szennyet, vétket eltörölt: Belőle víz és vér ömölt.\n\n3. A szent ígéret, ím, betelt, Mit a hű Dávid énekelt: „Az Úr, halljátok, nemzetek, Kereszten trónol köztetek.”\n\n4. Szentháromság, dicsérjenek, Üdvösség kútja, mindenek! Legyen győzelmünk, add meg ezt, A diadalmas szent kereszt!","title":"484. Királyi zászló jár elöl","composer":"Cantus catholici, 1651","poet":"Vexilla regis prodeunt latin himnusz (V. Fortunatus, 6. sz.)","translator":"Sík S.","ref_songbook":"21/484","svg":"svg/ref21-484-001.svg"}