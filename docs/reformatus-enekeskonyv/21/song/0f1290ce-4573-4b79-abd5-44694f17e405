{"uuid":"0f1290ce-4573-4b79-abd5-44694f17e405","lyrics":"1. Ó, üdvösséges áldozat, Mennyországot megnyitottad, Elvetted Isten haragját, Megtörted halál hatalmát.\n\n2. Úr Jézus, ki a keresztfán Drága szent vérét kiontván Üdvösségünknek ára lett, Bűnünkért ő tett eleget.\n\n3. Csak ebben áll azért hitünk, Hogy Krisztus meghalt érettünk, Üdvösséget nyert minékünk; Mert érte kedvessé lettünk.\n\n4. Bizonyságot erről teszünk, Szent testét ha jegyben esszük, És szent vérét hittel vesszük, Haláláról emlékezünk.\n\n5. Hitünkkel kell testét ennünk, Mert mennybe vitetett tőlünk; Ott esedezik érettünk, Valakik őbenne élünk.\n\n6. E vacsorát hagyta nékünk, Hogy ővele együtt éljünk, És lelkünkben ne rettegjünk; Mert kegyelmet nyert minekünk.\n\n7. Jámborságot csak kövessünk, Hogy Ő tagjai lehessünk, Gyűlölségre ne siessünk; Atyafiszeretők legyünk.\n\n8. Méltatlan ezzel ne éljünk; De magunkat megpróbáljuk: Új életre igyekezzünk; Hitlenséget távoztassunk.\n\n9. Hálát adunk néked, Isten, Minket szerettél oly igen, Szent Fiadnak nem kedveztél, Így vesztünkből megmentettél.","year":"1723","title":"356. Ó, üdvösséges áldozat","composer":"M. Luther, 1543 (Úr Isten, te tarts meg minket)","poet":"Debrecen, 1723","translator":"","ref_songbook":"21/356","svg":"svg/ref21-356-001.svg"}