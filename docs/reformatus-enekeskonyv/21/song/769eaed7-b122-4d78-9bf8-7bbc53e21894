{"uuid":"769eaed7-b122-4d78-9bf8-7bbc53e21894","lyrics":"1. Álmélkodással csudáljuk Véghetetlen szerelmed, Ó, Isten, ha megvizsgáljuk Kijelentett kegyelmed; Ezt száj ki nem mondhatja, Nyelv nem magyarázhatja.\n\n2. Mert az emberi nemzetet Annyira becsülötted, Hogy te egyetlenegyedet Érette elküldötted Emberi ábrázatban, Hogy élne gyalázatban.\n\n3. Ó, Isten bölcsességének Megfoghatatlan titka! Mély tengerét szerelmének Ki értené, mily ritka; Ki ezt eszébe venné, Mélyen szívébe tenné.\n\n4. Mi azért vígan dicsérünk, Ó, jó Atyánk, tégedet, Magasztalunk, s arra kérünk, Hogy te szeretetedet Gerjesszed fel szívünkben, Jobban-jobban lelkünkben.","year":"1806","title":"392. Álmélkodással csudáljuk","composer":"Debrecen, 1811 (Ó, áldandó Szentháromság)","poet":"Szilágyi B., Debrecen, 1806","translator":"","ref_songbook":"21/392","svg":"svg/ref21-392-001.svg"}