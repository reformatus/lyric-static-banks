{"uuid":"c6840d04-882b-4405-8711-d647ee2a18ba","lyrics":"1. Emlékezzél, Úr Isten, híveidről, Lelki-testi sokféle szükséginkről, Viselj gondot irgalmasságodból, Különösen te szent Egyházadról.\n\n2. Adjad nékünk a kenyeret éltünkben, Amely táplál és erősít hitünkben, Növekedést ád reménységünkben, És megszentel lelkünkben-testünkben.\n\n3. Ne hagyj minket, Úr Isten, szomjúhoznunk, Az élő víz adassék most minékünk, Mely víz után soha nem szomjazunk, Mert tebenned örökké vigadunk.\n\n4. Akik hallják, Úr Isten, beszédedet, Ebből értik irántuk jó kedvedet, Szent Fiadért kegyelmességedet, Hogy adod nékünk örökségedet.\n\n5. Adjad nékünk most is te Szentlelkedet, Ne hallgassuk hiába szent igédet, Sőt, aszerint féljük szent nevedet, Magasztaljuk mindig Felségedet.\n\n6. Dicsértessék már az Atya Úr Isten; Szent Igéje, Megváltó Fiú Isten; Vélük együtt Szentlélek Úr Isten: Szentháromság egy örök Úr Isten!","year":"1566","title":"234. Emlékezzél, Úr Isten, híveidről, lelki-testi","composer":"Debrecen, 1774","poet":"Várad, 1566","translator":"","ref_songbook":"21/234","svg":"svg/ref21-234-001.svg"}