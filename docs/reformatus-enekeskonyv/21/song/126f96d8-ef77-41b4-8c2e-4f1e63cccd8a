{"uuid":"126f96d8-ef77-41b4-8c2e-4f1e63cccd8a","lyrics":"1. Örvendezzetek, egek, Ti is, földi seregek! Mindnyájan örüljetek, Vígan énekeljetek, Mert Urunk feltámadott, Nékünk életet adott.\n\n2. Jézus él, mi is élünk, A haláltól nem félünk, Mert ő diadalmat vett, Bűnünkért eleget tett Isteni erejével, Hathatós érdemével.\n\n3. Nékünk megigazulást És a bűnből gyógyulást, Istennel békességet És boldog reménységet Nyert feltámadásával, Örök igazságával.\n\n4. Előtted arcra esünk, S kérünk, édes kezesünk: Részeltess halálodnak És feltámadásodnak Drága érdemeiben, Édes gyümölcseiben.\n\n5. Cselekedd Szentlelkeddel, Végtelen érdemeddel, Hogy új életet éljünk, Végre porból felkeljünk Örök, nagy boldogságra És halhatatlanságra.","composer":"P. Davantès, Genf, 1562 (135. zsoltár)","poet":"Bátori I., Debrecen, 1806","translator":"","ref_songbook":"21/516","svg":"svg/ref21-516-001.svg"}