{"uuid":"24cad5fc-aded-408c-ae96-9393b21dca13","lyrics":"1. Úr lesz a Jézus mindenütt, Míg csak a napnak fénye süt, Úr lesz a messze tengerig, Hol a hold nem fogy s nem telik.\n\n2. Őneki mondjunk hő imát, Díszítsük azzal homlokát, Jó illat légyen szent neve, Minden napon dicsérete.\n\n3. Országok, népek és nyelvek, Ő dicsőségét zengjétek, Gyermekek hangja hirdesse: Áldott a Jézus szent neve!\n\n4. Ő királysága bő áldás, Nála a felszabadulás, Fáradtak ott megnyugszanak, Ínségesek megáldatnak.\n\n5. Minden teremtés dicsérje, A Király Krisztust tisztelje; Angyali ének zengjen fenn, S mind e föld mondja rá: Ámen.","year":"1793","composer":"Duke Street, J. W. Hatton, 1793","poet":"I. Watts, 1719","translator":"Csomasz Tóth K.","ref_songbook":"21/251","svg":"svg/ref21-251-001.svg"}