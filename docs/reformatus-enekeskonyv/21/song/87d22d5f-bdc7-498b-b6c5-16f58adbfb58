{"uuid":"87d22d5f-bdc7-498b-b6c5-16f58adbfb58","lyrics":"1. Dicséret a Szentháromságnak, Egy örök Istennek, Ki Ura mindennek És teremtője a világnak: Csak övé légyen a dicsőség És a tisztesség!\n\n2. Dicséret légyen az Atyának, Ki teremtett épen, És takargat szépen Szárnyai alatt hatalmának, Sőt gondot tart bűnös testemre S egész éltemre.\n\n3. Dicséret légyen a Fiúnak, Ki értem testté lett, S minden bűnt eltörlött, És hozzám nagy-bő irgalmúnak Jelenti magát az életben S az ítéletben.\n\n4. Dicséret légyen Szentléleknek, Ki engem megszentelt, S magának pecsételt, És vigassága a híveknek, Ki vezérel az igaz hitre S örök életre.\n\n5. Dicséret, áldás és dicsőség, Erő és hatalom, Örök birodalom, Felmagasztalás és tisztesség Légyen lelkemtől néked, Isten, Mennyben és itten!","year":"1715","title":"564. Dícséret a Szentháromságnak, egy örök Istennek","composer":"L. Bourgeois, Genf, 1551 (125. zsoltár)","poet":"Ráday P., 1715","translator":"","ref_songbook":"21/564","svg":"svg/ref21-564-001.svg"}