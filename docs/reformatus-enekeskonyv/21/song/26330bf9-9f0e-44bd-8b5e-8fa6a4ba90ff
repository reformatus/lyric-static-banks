{"uuid":"26330bf9-9f0e-44bd-8b5e-8fa6a4ba90ff","lyrics":"1. Ó, népeknek Megváltója, Jövel, Szűznek szent Magzatja, Mert mind ez világ csudálja: Istennek szűztől lesz Fia.\n\n2. Atyától lőn kijövése, És ahhoz lesz megtérése; Pokolig lőn leszállása, De felmégyen mennyországra.\n\n3. Ki Atyával vagy egyenlő, Testben légy nagy győzedelmű; Te isteni nagy erődből Ments meg erőtlenségünktől.\n\n4. A te jászlad immár fénylik, Az éj megvilágosodik; Homály, sötétség távozzék, A hitnek világa fényljék.\n\n5. Dicsőség légyen Atyának És egyetlenegy Fiának, Szentlélekkel egyetemben, Most és mindörökké. Ámen.","title":"374. Ó, népeknek megváltója","composer":"gregorián dallam","poet":"Ambrosius püspök, 4. sz.","translator":"Oppenheim, 1612","ref_songbook":"21/374","svg":"svg/ref21-374-001.svg"}