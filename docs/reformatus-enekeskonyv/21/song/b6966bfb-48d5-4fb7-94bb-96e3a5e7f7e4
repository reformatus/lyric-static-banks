{"uuid":"b6966bfb-48d5-4fb7-94bb-96e3a5e7f7e4","lyrics":"1. Uram, te nagy haragodban, Mely miatt vagyok búban, Engemet ne feddj meg! És haragodnak tüze, Szűnjék meg sebessége, Melyben ne büntess meg!\n\n2. Nékem, Uram, légy irgalmas, Mert vagyok nagy fájdalmas. Ne hagyj, Uram, kérlek! Gyógyítsd meg kínjaimat, Elgyöngült tagjaimat Újítsd meg, hogy éljek!\n\n3. Lelkem igen háborodik, Ínségében bánkódik, Kesergek szívemben: Uram, meddig hagysz engem Ily erősen vergődnöm E nagy gyötrelemben?\n\n4. Térj, Uram, kegyesen hozzám, Mert, jaj, elfogyatkozám! Te nagy irgalmadból Szánj meg nagy nyavalyámban És keserves kínomban: Ments meg a haláltól!\n\n5. Elfáradtam bánatimban, Egész éjjel sírtomban; Könnyhullatásimmal Nedvesítem ágyamat, Áztatom nyoszolyámat, Sűrű siralmimmal.\n\n6. Sok szomorúságom miatt Az én orcám elhervadt, Szemem homályosult; Ezt szerzik ellenségim, Vigadnak gyűlölőim, Min szívem elbúsult.\n\n7. Azért éntőlem menjetek, Kik gonoszságban éltek; Távozzatok innen! Mert az Úr kiáltásom, Meghallgatá sírásom, És bevett kedvébe.\n\n8. Könyörgésem meghallgatja Az Úr, és elfogadja Én imádságomat, És amit tőle kérek, Minden jókat megnyerek, Úgy kívánja jómat.\n\n9. Azért minden ellenségim És én háborgatóim, Pironkodjatok el! Már mind hátra térjetek, És megszégyenüljetek Nagy hirtelenséggel!","title":"6. Uram, te nagy haragodban","composer":"G. Franc, Genf, 1542","poet":"C. Marot","translator":"Szenci Molnár A.","ref_songbook":"21/6","svg":"svg/ref21-006-001.svg"}