{"uuid":"fa892a62-3d4b-41e9-936c-39eb575ce01e","lyrics":"1. Nagy kegyes voltál, Uram, földeddel, Jákób nemzetivel a fogságban, Kiket rabságból hazaengedtél, Megbocsátottál nagy irgalmasan. Elengedted bűnüket, elfedted, Ellenük haragod enyhítetted. Uram, kegyesen fogadj el minket, Vedd el rólunk nagy haragod tüzét!\n\n2. Nemde mindörökké haragszol-é? Mind éltig nyújtod-é haragodat? Népedet már meg nem enyhíted-é? Hogy benned lelhessen vigasságot, És, noha nagyok a mi bűneink, Mégis kegyelmed mutasd minékünk, És, noha tettünk sok gonoszságot, De tőled kérünk irgalmasságot.\n\n3. Én meghallgatom, mit szól az Isten Az ő népének és ő szentinek: Békességet beszél kegyelmesen, Hogy bolondságból ne vétkezzenek. Akik őt félik, minden elhiggye, Közel azokhoz ő segedelme; Hogy dicsősége lakjék földünkben, Minden ínséget rólunk elveszen.\n\n4. Jóság a hűséggel találkozik, Békesség, igazság összeérjen; A hit e földön felnövekedik, És az igazság látszik az égen. Mindennemű jót ád az Úr Isten, És sok jó gyümölcs terem e földön. Az igazság mégyen őelőtte, És ő járása tart mindörökké.","year":"1562","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/85","svg":"svg/ref21-085-001.svg"}