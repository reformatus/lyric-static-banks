{"uuid":"c6eeee77-fd04-481c-9892-56914a7b9b35","lyrics":"1. Új világosság jelenék, Ó tévelygés csendesedék; Isten Igéje jelenék, Újonnan nékünk adaték.\n\n2. Evangélium erejét, Krisztust, áldott szent Igéjét, Atya Isten nagy jó kedvét, Megmutatá ő kegyelmét.\n\n3. Kit sok száz esztendeiglen Eltitkolt volt Atya Isten, Mint megmondá jövendölvén Ámos próféta könyvében.\n\n4. Ezt a mi hitetlenségünk És nagy telhetetlenségünk, Érdemlette tévelygésünk, Emberbeli reménységünk.\n\n5. Igaz az Isten Igéje, Kivel él ember elméje, Kinek megmarad ereje, És el nem vész ő reménye.\n\n6. Kérünk, Úr Isten, tégedet, Erősítsd meg híveidet, Hogy vehessük szent Igédet, És vallhassuk te hitedet.\n\n7. Mert csak te vagy bizodalmunk, Ördög ellen nagy gyámolunk, Testünk ellen diadalmunk, E világ ellen oltalmunk.\n\n8. Dicsőség légyen Atyának És egyetlenegy Fiának, Ezeknek Ajándékának; A dicső Szentháromságnak.","year":"1744","composer":"Kolozsvár, 1744","poet":"Batthyány–Óvári–Ráday-graduál, 17. század eleje","translator":"","ref_songbook":"21/371","svg":"svg/ref21-371-001.svg"}