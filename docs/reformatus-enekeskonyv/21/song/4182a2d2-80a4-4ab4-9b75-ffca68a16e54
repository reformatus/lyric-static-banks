{"uuid":"4182a2d2-80a4-4ab4-9b75-ffca68a16e54","lyrics":"1. Fényességes mennybéli nagy Isten, Ki lakozol fenn a magas mennyben, Minden lélek enged nagy hűségben, Az angyalok szolgálnak szüntelen.\n\n2. Az egeket csak te magad bírod, Villámaid a földre bocsátod. Csillagoknak számát te jól tudod, Noha mely sok, de nevükön hívod.\n\n3. Minden szentnek felséges Királya, Angyaloknak nagy kegyelmes Ura, Hozzád fogadsz, mint a kegyes atya Fiainak bűnüket bocsátja.\n\n4. Széked vagyon magas mennyországban, Felrakatván, mint tiszta kristályban, Mindeneket jól látsz e világban, Semmi sincsen előtted homályban.\n\n5. Nagy Úr Isten, tégedet szolgálunk, Mint Atyánkhoz hozzád folyamodunk, Teljes szívvel tégedet imádunk, Magas mennyben utánad kiáltunk.\n\n6. Vigasztalj meg nyomorúságinkban, Adj Szentlelket, hogy itt, e világban Bízhassunk szent irgalmasságodban, És bemenjünk örök boldogságban.","composer":"népi gyűjtés, Moldva","poet":"Cantionale Catholicum, 1676","translator":"","ref_songbook":"21/286","svg":"svg/ref21-286-001.svg"}