{"uuid":"932e0631-a122-4033-9b46-74246a72bc55","lyrics":"1. Úr Isten, kész az én szívem, És azon vagyon én lelkem, Hogy tenéked énekeljen, Dicséretet zengedezzen. Nosza, lantok és citerák, Zendüljetek fel, muzsikák, Mert igyekezem jó reggelen Így menni az Úr eleiben.\n\n2. Dicsérlek, Uram, tégedet Minden nemzetségek előtt, Tisztellek szép énekekkel Minden nép előtt víg szívvel. Mert a te kegyelmességed A széles égre kiterjed, Felségednek szent igazsága A felhőket mind felülmúlja.\n\n3. Légy minekünk segítségül, Őrizz meg ellenséginktül, Mert az emberi segítség Hiábavaló reménység. Az Isten által minekünk Lészen erős győzedelmünk, És megszabadít ő bennünket, Megtapodja ellenségünket.","title":"108. Úr Isten, kész az én szívem","composer":"P. Davantès, Genf, 1562","poet":"Th. de Bèze","translator":"Szenci Molnár A.","ref_songbook":"21/108","svg":"svg/ref21-108-001.svg"}