{"uuid":"cdefe142-2f3c-4e55-a2e9-010ef2a9a8c3","lyrics":"1. Megszületett a mennyei Király, Üdvözítőnek kit mond az angyal. Új esztendőben mi vigadjunk, Született Jézust mi imádjuk!\n\n2. Régen megírták ezt a próféták, Hogy fiat szül majd egy nemes virág: Új esztendőben mi vigadjunk, Született Jézust mi imádjuk!\n\n3. Szűz Máriától gyermek születék, De Szentlélektől ő fogantaték: Új esztendőben mi vigadjunk, Született Jézust mi imádjuk!\n\n4. Nagy hatalmas lett e kisded gyermek, Megtöretének sok ellenségek: Új esztendőben mi vigadjunk, Született Jézust mi imádjuk!\n\n5. Győzedelmet vett a kárhozaton, Győzedelmet vett örök halálon: Új esztendőben mi vigadjunk, Született Jézust mi imádjuk!\n\n6. Nincsen a bűnnek hatalma rajtunk, Kiknek e gyermek lészen oltalmunk: Új esztendőben mi vigadjunk, Született Jézust mi imádjuk!\n\n7. Adjunk nagy hálát az Úr Istennek És üdvözítő Jézus Krisztusnak: Új esztendőben mi vigadjunk, Született Jézust mi imádjuk!\n\n8. Dicsőíttessék a Szentháromság, Adja minékünk szent ajándékát: Új esztendőben mi vigadjunk, Született Jézust mi imádjuk!","year":"1560","title":"434. Nékünk születék mennyei király","composer":"Debrecen, 1774","poet":"Debrecen, 1560","translator":"","ref_songbook":"21/434","svg":"svg/ref21-434-001.svg"}