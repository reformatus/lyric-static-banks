{"uuid":"758b3958-5afe-4923-bb0a-ac6ec905a54c","lyrics":"1. Krisztus, ím, feltámada, nékünk örömet ada, Vére reánk árada, haszna rajtunk marada: Nyerj irgalmat, közbenjáró Jézus Krisztus, szent Atyád előtt!\n\n2. Krisztus meghalt bűnünkért, feltámadott éltünkért, Mi vigasztalásunkért, megigazulásunkért; Nyerj irgalmat, közbenjáró Jézus Krisztus, szent Atyád előtt!\n\n3. Krisztus kínja érdemünk, szent halála váltságunk, Vére ártatlanságunk, felkölte vigasságunk; Nyerj irgalmat, közbenjáró Jézus Krisztus, szent Atyád előtt!\n\n4. Ez az Isten Báránya, váltságunknak aranya, Halálunknak halála, a kígyónak rontója; Nyerj irgalmat, közbenjáró Jézus Krisztus, szent Atyád előtt!\n\n5. Az ő feltámadása lőn pokolnak romlása; Az ő örömmondása lelkünknek vidulása; Nyerj irgalmat, közbenjáró Jézus Krisztus, szent Atyád előtt!\n\n6. Ő megmente bűnünktől, a törvénynek átkától, Istennek haragjától, az ördögtől, pokoltól: Nyerj irgalmat, közbenjáró Jézus Krisztus, szent Atyád előtt!\n\n7. Azért mi is bűnünkből, feltámadjunk vétkünkből, E világi kínunkból és mi nagy halálunkból; Nyerj irgalmat, közbenjáró Jézus Krisztus, szent Atyád előtt!\n\n8. Közbenjáró Krisztusunk, egyetlenegy váltságunk, Kérünk, légy mi oltalmunk, hogy végül boldoguljunk; Nyerj irgalmat, közbenjáró Jézus Krisztus, Szent Atyád előtt!","year":"1560","title":"506. Krisztus ím feltámada","composer":"Debrecen, 1778","poet":"Batizi A., Debrecen, 1560","translator":"","ref_songbook":"21/506","svg":"svg/ref21-506-001.svg"}