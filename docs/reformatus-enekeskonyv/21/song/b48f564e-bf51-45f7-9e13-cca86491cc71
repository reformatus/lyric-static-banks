{"uuid":"b48f564e-bf51-45f7-9e13-cca86491cc71","lyrics":"1. Lelki próbáimban, Jézus, légy velem, El ne tántorodjék tőled életem. Félelem ha bánt, vagy nyereség kísért, Tőled elszakadnom ne hagyj semmiért.\n\n2. Ha e világ bája engem hívogat, Nagy csalárdul kínál hitványságokat: Szemem elé állítsd szenvedésidet, Vérrel koronázott, szent keresztedet.\n\n3. Tisztogass bár bajjal olykor engemet: Kegyelmeddel szenteld szenvedésemet; Bár e test erőtlen: te oltárodon Keserű pohárral, hittel áldozom.\n\n4. Ha halálra válik testem egykoron: Ragyogjon fel Lelked e hitvány poron; Ama végső harcon rád bízom magam: Örök hajlékodba fogadj be, Uram!","year":"1834","title":"715. Lelki próbáimban, Jézus, légy velem","composer":"ír népi dallam: Dun Aluinn","poet":"J. Montgomery, 1834","translator":"Csomasz Tóth K.","ref_songbook":"21/715","svg":"svg/ref21-715-001.svg"}