{"uuid":"92910a52-aade-4d36-9602-3336019b7811","lyrics":"1. Ha utam borítja felhőnek árnya, Uramnak céljait nem érthetem, Amit én nem látok, Ő azt mind látja, Krisztusnak kegyelme elég nekem!\n\n2. Ha gyakran körülvesz kísértés tőre, Ijeszt, hogy üdvöm is elveszthetem, Nem alszik lelkemnek hűséges őre, Krisztusnak kegyelme elég nekem!\n\n3. Ha vár a feladat, sürget a munka, Testem is, lelkem is erőtelen, Az Úr a segítőm, amint megmondta, Krisztusnak kegyelme elég nekem!\n\n4. Ha eljön maholnap utolsó órám, A földi vándorlást bevégezem, Az Úrnak orcája ragyog majd énrám, Kegyelme örökre elég nekem!","composer":"Draskóczy L.","poet":"Vargha T.","translator":"","ref_songbook":"21/764","svg":"svg/ref21-764-001.svg"}