{"uuid":"bbd88b85-d73c-47cd-8df9-49d2e10725b4","lyrics":"1. Jer, dicsérjük e szent napon a mi Urunkat. Bizony méltó dicséretünkre, nagy tisztességre. Mert született ez nap nékünk üdvösségünkre.\n\n2. Vigasságnak és örömnek ez a nagy napja, Min örülnek mind az angyalok, no azért mi is Adjunk hálát e gyermeknek mint mi Urunknak.\n\n3. Atya Isten ő szent Fiát nem azért küldé, E világot hogy megítélje és elveszítse, De megtartsa, szabadítsa és üdvözítse.\n\n4. Bizonyságul e világra azért születék, Hogy azok, kik teljes lélekkel őbenne hisznek, Örök életet várjanak, Istent nézhessék.\n\n5. Azért higgyen minden ember Jézus Krisztusban, Mert kik bíznak Ő érdemében, születésében, Nem kárhoznak el, sőt véle örülnek mennyben.\n\n6. Ó, te, áldott Üdvözítő, Úr Jézus Krisztus, Hálát adunk e nap tenéked, és kérünk téged, Tieidet magas mennyből hogy megtekintsed.\n\n7. Adjad nékünk ajándékul te Szentlelkedet, Hogy örökké vallhassunk téged, és dicsérhessünk; Holtunk után mennyországban téged láthassunk.\n\n8. Dicsértessék Szentháromság e mai napon, Atya, Fiú és a Szentlélek: egy bizony Isten; Dicséretet néki mondjunk örökké. Ámen.","year":"1774","composer":"Debrecen, 1774","poet":"Batizi A., Debrecen, 1560","translator":"","ref_songbook":"21/409","svg":"svg/ref21-409-001.svg"}