{"uuid":"aabfa58d-4dfc-4fad-9c5f-96cd46f0121f","lyrics":"1. Ki Istenének átad mindent, Bizalmát csak belé veti, Azt csudaképpen őrzi itt lent, Ínség, baj közt is élteti. Ki mindent szent kezébe tett, Az nem fövényre épített.\n\n2. A súlyos gondok mit használnak, A sóhaj, sok jajszó mit ér, Ha sebeink még jobban fájnak, S mindennap kínunk visszatér? Így terhünk egyre súlyosabb, Ha lelkünk búnak helyet ad.\n\n3. Csak légy egy kissé áldott csendben: Magadban békességre lelsz, Az Úr rendelte kegyelemben Örök, bölcs célnak megfelelsz. Ki elválasztá életünk, Jól tudja, hogy mi kell nekünk.\n\n4. Zengj hát az Úrnak, s járd az utat, Mit éppen néked Ő adott; A mennyből gazdag áldást juttat, S majd Jézus ád szép, új napot. Ki Benne bízik és remél, Az mindörökké Véle él.","year":"1657","composer":"G. Neumark, 1657","poet":"G. Neumark, 1641","translator":"Révészné Váró M.","ref_songbook":"21/741","svg":"svg/ref21-741-001.svg"}