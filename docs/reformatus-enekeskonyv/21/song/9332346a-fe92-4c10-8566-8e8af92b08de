{"uuid":"9332346a-fe92-4c10-8566-8e8af92b08de","lyrics":"1. Hallgasd meg, Uram, kérésemet, Vedd füledbe könyörgésemet A te ígéreted szerint! Hallgass meg, és tarts meg engemet Te szent igazságod szerint!\n\n2. Szolgádat törvénybe ne idézd, Haragodat reám ne gerjeszd Az én gonosz bűneimre, Mert ez egész földet bár megnézd, Nem találsz igaz emberre.\n\n3. Az ellenség kerget engemet, A földhöz verte életemet, Helyheztetett a sötétbe. Sötétségben engem elrejtett, Mint holtat a sír mélyébe.\n\n4. Az én lelkem elkeseredett, Sérelem miatt elepedett; Azért, mert elhagyál engem, Csaknem elszántam életemet, Úgy elkeseredett szívem.\n\n5. E sok nagy ínségeim között Felhozom a régi időket, Nézvén sok csudadolgodat, Melyeket kezed cselekedett, Ezzel biztatom magamat.\n\n6. Tehozzád, én Uram, Istenem, Nagy siralommal felemelem És kinyújtom kezeimet. Tégedet úgy óhajt én lelkem, Mint a száraz föld a vizet.\n\n7. Ne késsél, hallgasd meg kérésem, Mert elfogy bennem az én lelkem! Színed tőlem el ne térjen, Mert immár olyanná kell lennem, Mint ki nyugszik sír mélyében!\n\n8. Kegyelmezz meg, Uram, énnékem, Hallgass meg, és őrizz meg engem, Mert én csak tebenned bízom! Útjaidat adjad ismernem, Mert tehozzád kívánkozom!\n\n9. Szabadíts meg ellenségimtől, Kik engem kergetnek ok nélkül! Benned vetem reménységem. Viselj gondot az én ügyemről! Kérlek, Uram, ne hagyj engem!\n\n10. Taníts meg engemet, szolgádat, Hogy tehessem akaratodat, Mert te vagy az én Istenem! Hogy őrizhessem útjaidat, Lelkeddel vezérelj engem!\n\n11. Uram, engemet erősíts meg, Te szent nevedért vigasztalj meg, És a te kegyességedből Az én életem szabadítsd meg Mindennémű ínségekből!","title":"143. Hallgasd meg, Uram, kérésemet","composer":"Lyon, 1547","poet":"C. Marot","translator":"Szenci Molnár A.","ref_songbook":"21/143","svg":"svg/ref21-143-001.svg"}