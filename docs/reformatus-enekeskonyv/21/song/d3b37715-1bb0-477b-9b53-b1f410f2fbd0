{"uuid":"d3b37715-1bb0-477b-9b53-b1f410f2fbd0","lyrics":"1. Istenre bízom magamat, Magamban nem bízhatom; Ő formált, tudja dolgomat, Lelkem ezzel biztatom. E világ szép formája Az ő keze munkája. Mit félek? – mondom merészen: Istenem és Atyám lészen.\n\n2. Öröktől fogva ismerte, Hogy mire lesz szükségem, Éltem határát kimérte, Szükségem s elégségem. Lelkem, hát miért süllyedsz, A hitben miért csüggedsz! Egy kis bajt nem győznél-e meg? Hogy tántorítana ez meg?\n\n3. Tudja Isten kívánságod, Ád is, mert csak ő adhat, De bölcs, Uram, te jóságod, Tudod, sok elmaradhat. Tudom: gondod reám nagy, Mivel édes Atyám vagy; Mint akarod, hát úgy légyen! Másként hinnem volna szégyen.\n\n4. A valóságos igaz jót Az Úr meg nem tagadja; Nagy gazdagság és rakott bolt Nem fő jó, ritkán adja. Ki az Isten tanácsát, Megszívleli mondását, Azt ő Lelkével serkenti, Gondját is megédesíti.\n\n5. E világnak dicsősége Igen hamar elmarad, Kit ma gondok sújtnak, végre Holnap diadalt arat. Csak Atyámban bízhatom, Ő megsegít, jól tudom, Mert az igazaknak Atyja Hű szolgáját el nem hagyja.","year":"1757","title":"745. Istenre bízom magamat","composer":"L. Bourgeois, Genf, 1551 (42. zsoltár)","poet":"Chr. F. Gellert, 1757","translator":"Komádi Nagy M., Debrecen, 1806","ref_songbook":"21/745","svg":"svg/ref21-745-001.svg"}