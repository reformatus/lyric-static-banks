{"uuid":"551e5fdb-232a-4dbf-a2ca-249ff222c5b6","lyrics":"1. Mindenek meghallják és jól megtanulják, Kik segedelmüket nem Istentől várják: Nincsen Isten nélkül segítség és üdvösség.\n\n2. Ha nem az Úr Isten építi a házat, Ahány építője, mind hiába fárad. Nincsen Isten nélkül segítség és üdvösség.\n\n3. Hogyha a városnak avagy háznak népét Nem az Isten őrzi, hidd el annak vesztét. Nincsen Isten nélkül segítség és üdvösség.\n\n4. Csak hiába lészen reggel felkeléstek Néktek, kik erősen Istenben nem hisztek: Nincsen Isten nélkül segítség és üdvösség.\n\n5. Ekképpen történik mindnyájan tinektek, Munkával, bánattal kenyeret kik esztek: Nincsen Isten nélkül segítség és üdvösség.\n\n6. Nagy könnyen az Isten mindent ád azoknak, Kik csak benne bíznak s hozzá fohászkodnak: Nincsen Isten nélkül segítség és üdvösség.\n\n7. Mint a sebes nyilak az erős kezében, Erősek a hívek Isten kegyelmében: Nincsen Isten nélkül segítség és üdvösség.\n\n8. Boldog, aki lelkét hittel erősíti, Minden ellenségét bizonnyal meggyőzi: Nincsen Isten nélkül segítség és üdvösség.","year":"1560","title":"184. Mindenek meghallják és jól megtanulják","composer":"Kolozsvár, 1744","poet":"Debrecen, 1560","translator":"","ref_songbook":"21/184","svg":"svg/ref21-184-001.svg"}