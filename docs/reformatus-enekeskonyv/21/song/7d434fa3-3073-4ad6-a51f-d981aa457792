{"uuid":"7d434fa3-3073-4ad6-a51f-d981aa457792","lyrics":"1. Küldé az Úr Isten Hűséges szolgáját, Szűzhöz Názáretben, Gábriel angyalát, Hozzánk jókedvében:\n\n2. Menj el Máriának E jót megmondani, A régi Írásnak Titkát jelentsed ki Angyali erőddel.\n\n3. Mondd ezt: Ó, szent, kegyes, Üdvözlésem végyed; Ajándékkal teljes, Az Úr van tevéled; Szűnjék hát félelmed.\n\n4. Szent szűz, méhedbe vedd Az Úr Isten Fiát, Melyben megőrizzed A szüzesség jussát, Minden tisztaságát.\n\n5. Hallá s elfogadá E parancsolatot, Hívé, és fogada Méhében magzatot, De nagy Csudálatost,\n\n6. Emberi nemzetnek Hű tanácsadóját, Jövendő életnek Maradandó atyját Örök békességben;\n\n7. Kinek erőssége Minket úgy őrizzen, Hogy a világ vétke Minket meg ne sértsen, Pokolra ne vessen;\n\n8. De a Bűnbocsátó Végye el vétkünket, Légyen igazítónk, Adjon örökséget Mennyek országában.","title":"381. Küldé az Úr Isten Hűséges szolgáját","composer":"Kolozsvár, 1744","poet":"Mitit ad virginem latin szekvencia (P. Abelardus)","translator":"Lőcse, 1635","ref_songbook":"21/381","svg":"svg/ref21-381-001.svg"}