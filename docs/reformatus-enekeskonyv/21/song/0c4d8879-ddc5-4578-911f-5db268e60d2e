{"uuid":"0c4d8879-ddc5-4578-911f-5db268e60d2e","lyrics":"1. Lásd, Urunk, egy nap újra eltűnt, Ránk borul már az esthomály; Hajnali himnuszt néked zengtünk, Most hozzád esti ének száll.\n\n2. Hála, hogy ébren szent Egyházad: Nappalokon és éjeken Szüntelen áldhat és imádhat, Nem hallgat el egy percre sem.\n\n3. Mert mint a hajnal könnyű szárnya, Nem pihen, partról partra kel, Zeng új dicséret és új hála, Néped imája nem hal el.\n\n4. Már a nap távol testvért ébreszt, Még alig hamvad fénye itt, Friss ajak dicsér egyre téged, És magasztalja tetteid.\n\n5. Így legyen! Mert tiéd az ország, A hatalom és dicsőség. Jő a nap, melyen majd együtt áld És együtt dicsér minden nép.","year":"1704","composer":"Halle, 1704","poet":"J. Ellerton, 1870","translator":"Túrmezei E.","ref_songbook":"21/702","svg":"svg/ref21-702-001.svg"}