{"uuid":"fab61c2e-78cd-49bd-8f7f-58fb1c86bf12","lyrics":"1. Jertek, örvendjünk mindnyájan Az Úrban, mi kősziklánkban! Vigadozzunk szép énekekkel, Menjünk színe eleiben, És magasztaljuk kegyesen Örvendetes dicséretekkel!\n\n2. Mert hatalmas az Úr Isten, És nagy király mindeneken, Ő a fejedelmeknek Ura. Ez egész földnek mélységét És a hegyeknek tetejét Hatalmas kezébe foglalja.\n\n3. Övé a tenger, amelyet Erős kezével teremtett, A szárazt is ő szerzé szépen. Az Úrnak, jer, imádkozzunk, Néki térdet, fejet hajtsunk, Aki minket teremtett bölcsen!\n\n4. Mert ő Istenünk és Urunk, Mi pedig juhai vagyunk; Ő legeltet minket mint nyáját. Lágyítsátok szíveteket, Hogy ha ma hívna titeket, Bárcsak meghallanátok szavát!","title":"95. Jertek, örvendjünk mindnyájan","composer":"G. Franc, Lyon, 1547","poet":"Th. de Bèze","translator":"Szenci Molnár A.","ref_songbook":"21/95","svg":"svg/ref21-095-001.svg"}