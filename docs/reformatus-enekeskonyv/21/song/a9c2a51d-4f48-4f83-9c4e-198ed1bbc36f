{"uuid":"a9c2a51d-4f48-4f83-9c4e-198ed1bbc36f","lyrics":"1. Uram, a te ítéletedet Adjad a királynak, És igazságodnak értelmét A király fiának, Hogy ő a te nagy seregedet Igazán ítélje, És a te sok szegény népedet Törvénnyel vezérlje.\n\n2. Előtte térdet, fejet hajtnak Az idegen népek, A földet előtte csókolják Minden ellenségek. A tengermelléki királyok És szigetbéliek, Az arábiai gazdagok Ajándékkal jőnek.\n\n3. Nagy alázatosan imádják Őt minden királyok; Minden népek csak őt szolgálják, És ő leszen Uruk, Mert ő a szegényt megsegíti, Mind aki őt hívja, És a nyomorultat megmenti, Kinek nincs gyámola.\n\n4. A szűkölködőket megszánja Nagy kegyességében, És a szegényt hozzá fogadja, Megőrizvén híven. Megtartja erőszaktól őket, És a csalárdságtól; Drágának tartja ő vérüket, Megmenti gonosztól.\n\n5. E földön minden nemzetségek Őt áldják nagy vígan, És szívük szerint dicsekednek E kegyes királyban. A pogányok is így dicsérik: Dicsőség Istennek, Aki nagy csudákat cselekszik, Ura Izráelnek.\n\n6. Az ő neve nagy dicsőséggel Mindenütt áldatik, Szentségének dicséretével Mind e föld eltelik.","title":"72. Uram, a te ítéletedet","composer":"G. Franc, Strasbourg, 1545","poet":"C. Marot","translator":"Szenci Molnár A.","ref_songbook":"21/72","svg":"svg/ref21-072-001.svg"}