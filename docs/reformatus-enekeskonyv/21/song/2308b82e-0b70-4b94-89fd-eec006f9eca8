{"uuid":"2308b82e-0b70-4b94-89fd-eec006f9eca8","lyrics":"1. Felséges Isten, mennynek, földnek Ura, És mindeneknek nagy, bölcs alkotója, Világosságnak csudálatos Atyja És formálója.\n\n2. Elválasztottad akkoron a napot A sötét éjtől, a világosságot, Munkálkodásra rendelted a napot, A szép világot.\n\n3. Ne hagyd lelkünket bűnnek uralnia, Örök élettől itt elszakadnia, Gonoszság miatt ne hagyd kárhoznia, Megromlania.\n\n4. De gerjessz minket a mennyei jókra, Örök életnek szép kívánságára, Minden bűnöknek távoztatására, Utálására.\n\n5. Add meg ezeket nékünk, kegyes Atyánk, Te szent Fiadért, ki minékünk Urunk, És Szentlelkeddel légy kegyelmes hozzánk, Tekints mireánk.","composer":"középkori himnuszdallam egyszerűsített változata","poet":"a Lucis creator optime latin himnusz alapján Öreg graduál, 1636","translator":"","ref_songbook":"21/682","svg":"svg/ref21-682-001.svg"}