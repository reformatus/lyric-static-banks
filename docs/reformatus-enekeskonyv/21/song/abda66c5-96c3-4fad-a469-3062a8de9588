{"uuid":"abda66c5-96c3-4fad-a469-3062a8de9588","lyrics":"1. E világ mióta Fennáll, ő mivolta Sűrű változás; Minden dolga ínség, Bánat, keserűség És sóhajtozás; Nincsen benne állandóság: Minden hiábavalóság!\n\n2. Ó, ha meggondolná, Ember megfontolná Éltének végét! És minden dolgában Forgatná magában Nagy rövidségét: Bizony, e világ szépségét, Megutálná ékességét!\n\n3. Nézd, a kicsi bimbók, Tavaszi virágok Mint illatoznak! De ha ősznek dere Megüti, végtére Mind elváltoznak: Kórók lesznek, megavulnak, Hirtelenséggel elmúlnak.\n\n4. Embernek is élte, Mint virág szépsége, Hamar elromlik; Rövid az ideje: Tíz, húsz esztendeje, S azzal elmúlik; Akár gazda, akár szolga: Menni kell, ha üt az óra.\n\n5. Nohát, ezt felvégyed, És szívedre tégyed: Rövid az élet! Légy mindenkor készen, Amíg meg nem lészen A nagy ítélet; Ne szabd magad e világhoz, Földi veszendő jószághoz!","year":"1743","title":"619. E világ mióta fennáll, ő mivolta sűrű változás","composer":"J. Crüger, 1653","poet":"Maróthi Gy., 1743","translator":"","ref_songbook":"21/619","svg":"svg/ref21-619-001.svg"}