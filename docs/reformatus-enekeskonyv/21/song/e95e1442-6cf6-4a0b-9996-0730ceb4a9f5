{"uuid":"e95e1442-6cf6-4a0b-9996-0730ceb4a9f5","lyrics":"1. Gyarló testünk porrá lészen, Mivel porból vétetett. A halál vár kit-kit készen, Mert halálra született. A bennünk levő bűnért Ezzel fizetjük a bért: Minden nap, sőt minden óra Emlékeztet koporsóra.\n\n2. Sírva jöttünk e világra. Sírás közt költözünk el. De ha jutunk boldogságra, Semmit se vesztettünk el. Bár panasz tölti szánkat, Míg megfutjuk pályánkat, Bár e földön csak bujdosunk: Lesz mennyben örök városunk.\n\n3. Hadd menjen hát kiköltözött Lelkünk jobb hazájába. Testünk a halottak között Hadd nyugodjék sírjába’: Nem alszik el örökre, Még boldogabb időkre Tartatik a sír fenekén, Biztatást innen veszek én.\n\n4. Eljön egykor amaz óra, Melyben a gyász-sírhalmok Megnyílnak trombitaszóra, S elvész minden hatalmok. Akkor majd lelkünk, testünk Elveszi, mit kerestünk; Szemünk téged is meglát ott, Kit most innen elbocsátott.","year":"1819","title":"609. Gyarló testünk porrá lészen","composer":"L. Bourgeois, Genf, 1551 (42. zsoltár)","poet":"Debrecen, 1819","translator":"","ref_songbook":"21/609","svg":"svg/ref21-609-001.svg"}