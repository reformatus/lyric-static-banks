{"uuid":"e682edd8-03fd-4803-b013-bc29ed7c853f","lyrics":"1. Az Izráel ezt nyilván mondhatja: Hogyha Isten nem lett volna velünk, Ha ő nem lett volna segítségünk, Midőn az emberek sokasága Nagy kegyetlen támada ellenünk,\n\n2. Elnyeltek volna ők elevenen, Úgy reánk gerjedt az ő haragjok. Minket teljességgel a nagy habok Elborítottak volna hirtelen, Ránk omlottak volna nagy patakok.\n\n3. A nagy árvíz reánk rohant volna, Elnyelte volna a mi éltünket. Dicséret Istennek, hogy ő minket Az ő foguktól megszabadíta, Hogy ők meg ne ennének bennünket.\n\n4. Miképpen elszalad a madárka A madarász tőriből, akképpen Megszabadulánk, a tőrt elszegvén, Mert életünknek az Úr oltalma, Ki mennyet, földet teremtett bölcsen.","title":"124. Az Izráel ezt nyilván mondhatja","composer":"L. Bourgeois, Genf, 1551","poet":"Th. de Bèze","translator":"Szenci Molnár A.","ref_songbook":"21/124","svg":"svg/ref21-124-001.svg"}