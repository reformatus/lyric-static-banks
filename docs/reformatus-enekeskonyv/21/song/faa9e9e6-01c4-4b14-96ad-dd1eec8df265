{"uuid":"faa9e9e6-01c4-4b14-96ad-dd1eec8df265","lyrics":"1. Dicsérd az Istent, mostan, ó, én lelkem! Csak őt dicsérem, amíg tart életem, Fejedelmekben nincs reménységem, Nem lesz emberben én üdvösségem.\n\n2. Mert ők meghalnak, ismét porrá lesznek, És az élőkön már nem segíthetnek, Azért boldogok mindazok lesznek, Akik Istenben erősen hisznek.\n\n3. Gondja az Úrnak vagyon mindenekre, Mennyre és földre és nagy tengerekre, A bennük való teremtményekre, E földön lakó sok szegényekre.\n\n4. Az igazaknak ő megőrizője, Kegyetleneknek erős büntetője, A szegényeknek megsegítője, Az éhezőknek ő éltetője.\n\n5. Megszabadítja Isten a foglyokat, Látóvá teszi a szegény vakokat, Fölemeli az elbotlottakat, Igen szereti az igazakat.\n\n6. És ő megőrzi a jövevényeket, Szegény árvákat és az özvegyeket, De megbünteti a bűnösöket, Eltörli földről ő ösvényüket.\n\n7. Uralkodol te azért, Uram Isten, Te szent Fiaddal örökké mennyégben, A Szentlélekkel mind egyetemben, Dicsérünk téged dicsőségedben.","year":"1579","title":"191. Dicsérd az Istent, mostan, ó, én lelkem!","composer":"Debrecen, 1774 (Meghódol lelkem)","poet":"Debrecen, 1579","translator":"","ref_songbook":"21/191","svg":"svg/ref21-191-001.svg"}