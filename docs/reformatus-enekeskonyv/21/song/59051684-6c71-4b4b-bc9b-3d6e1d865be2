{"uuid":"59051684-6c71-4b4b-bc9b-3d6e1d865be2","lyrics":"1. Áldd, lelkem, Istened, Dicsérd e szent nevet, Jóságát hanyagul el ne feledd! Eltörli bűnödet, Megváltja életed, Irgalma bekötöz minden sebet. Oly nagy az ég kicsi földünk felett, Még nagyobb Istenben a szeretet. Nem bűneink szerint Bánt most velünk megint. Jósága igazabb hűségre int.\n\n2. Réti virág ma él, Fújja az őszi szél, Holnap már lekonyul, semmit sem ér. Napjaink, mint a por, Szállnak, a szél sodor, Sok földi hatalom nincs már sehol. Oly nagy az ég kicsi földünk felett, Még nagyobb Istenben a szeretet. Porunkig lehajol, Az ítélet alól Felmentő kegyelem igéje szól.\n\n3. Felséges Isten Ő, A fény és az erő. Életünk tavasza csak tőle jő. Áldja őt szép zene, Angyalok éneke, Menny és föld öröme, dicsérete. Oly nagy az ég kicsi földünk felett, Még nagyobb Istenben a szeretet. Áldjuk hát mi is Őt! Tőle kapunk erőt, Szolgálni szerető színe előtt.","title":"807. Áldd, lelkem, Istened","composer":"Pálhegyi D.","poet":"Pálhegyi F.","translator":"","ref_songbook":"21/807","svg":"svg/ref21-807-001.svg"}