{"uuid":"df6d0954-d829-4a47-afed-3864c703f237","lyrics":"1. Ím, készen áll az alkotás! Nézd, Isten műve mily csodás! Halleluja! Halleluja! Jöjj, nap, aranysugárt vető, Jöjj, ezüsthintő hold, elő; Zengjétek, zengjétek: Halleluja, halleluja, halleluja!\n\n2. Zengj, égre kúszó fellegár, Halld, még a szél is zúgja már: Halleluja! Halleluja! Szép hajnal, harmatot hagyó, Hűs alkonyat, békét adó; Zengjétek, zengjétek: Halleluja, halleluja, halleluja!\n\n3. Zúgj, tengerekre szomjazó, Bő víztől áradó folyó: Halleluja! Halleluja! Tűz, ó, te titkos őserő, Zord fellegekbe’ fészkelő; Zengjétek, zengjétek: Halleluja, halleluja, halleluja!\n\n4. Visszhangozzék a hálaszó: Mily nagy az Úr, az Alkotó! Halleluja! Halleluja! Atya, Fiú s Szentlélek ő, Szentháromságban egy dicső; Zengjétek, zengjétek: Halleluja, halleluja, halleluja!","year":"1623","composer":"Köln, 1623","poet":"Assisi Szt. Ferenc nyomán W. H. Draper, 1910","translator":"Páth G.","ref_songbook":"21/569","svg":"svg/ref21-569-001.svg"}