{"uuid":"75b7a6bf-1da7-43f3-a1d7-7052a2cf2840","lyrics":"1. Jó dolog az Urat áldani, dicsérni, Nagy neved, örök Úr, hálával zengeni.\n\n2. Még hajnal alig kél, hirdetem irgalmad, Éjjel is megvallom hűséged, hatalmad.\n\n3. Zengjen a citera, tízhúrú lant szava, Énekünk kísérje hárfának dallama.\n\n4. Szép műved a világ, boldogan hirdetem, Hálatelt ujjongás tölti el a szívem.\n\n5. Mily nagy vagy, Istenem, értelmed végtelen, Mélységes terveid ámulva fürkészem.\n\n6. Bűnében csillogva járhat az álnokság, Míg a gyom virágzik, végsorsa pusztulás.\n\n7. Lám, virul az igaz, mint ifjú pálmaág, Mint ősi Libanon csúcsán a cédrusfák.\n\n8. Dús gyümölcs terem rajt’, élte van bőséggel, Bár múlnak évei, nem szárad soha el.\n\n9. Jó Atya, téged áld híveid éneke, Áldott légy, Megváltónk, s Istennek Szentlelke.","year":"1982","title":"805. Jó dolog az Urat áldani","composer":"magyar népdal","poet":"Kerekes K., 1982","translator":"","ref_songbook":"21/805","svg":"svg/ref21-805-001.svg"}