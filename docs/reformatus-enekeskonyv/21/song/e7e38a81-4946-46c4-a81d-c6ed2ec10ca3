{"uuid":"e7e38a81-4946-46c4-a81d-c6ed2ec10ca3","lyrics":"1. Dicsérjük Istent! Mind, ki féli itt lent, Nagy nevét vígan, énekszóval áldja, És buzgó hálát vigyen oltárára! Dicsérjük Istent!\n\n2. Hű őrizőnk, te, minden jó kútfője, Míg itt a földön vándorolunk, élünk, Légy éjjel-nappal ezután is vélünk! Dicsérjük Istent!\n\n3. Kísérj el minket, őrizd lépteinket, Hogy ma az úton békességgel járjunk, Mindenütt, mindig kegyelmedben álljunk! Dicsérjük Istent!\n\n4. Készséget ébressz követni igédet. Szent ügyért éljünk, szolgálatban égjünk, És erő híján erőt tőled kérjünk! Dicsérjük Istent!\n\n5. Szívünk készítsd el, hogy feddéseiddel Könnyen ne játsszunk, idején megtérjünk, És mikor eljössz, ne kelljen majd félnünk! Dicsérjük Istent!\n\n6. Eljössz! Ígérted! S akkor a te néped Felviszed, Jézus, oda, ahol téged Angyalok, szentek karában dicsérhet! Dicsérjük Istent!","year":"1653","title":"247. Dicsérjük Istent! Mind, ki féli itt lent","composer":"J. Crüger, 1653","poet":"P. Gerhardt, 1653","translator":"Túrmezei E.","ref_songbook":"21/247","svg":"svg/ref21-247-001.svg"}