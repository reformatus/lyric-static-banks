{"uuid":"d10d4bee-2f3a-4cec-9d13-cacebeed95ae","lyrics":"1. Bár szétszakadva él az Egyház, Jézusban mégis egy lehet. Ha el is választ annyi korlát, Testvérnek adj testvérkezet! Ha egy a Pásztor, egy a nyáj, Őnála mind helyet talál.\n\n2. A bölcs tanító mind csak szolga: Nem léphet Jézusunk elé. Szeretet útján vándorolva Tekintsünk mind az Úr felé! Hű keresztyén az nem lehet, Ki csak beszél tettek helyett.\n\n3. Elrejtve él a Krisztus népe, Bűn és halál takarja még. Nem látszik szent, örök reménye: Hordozza a kereszt jelét. De egykor véget ér az út, A szent hajó majd célba fut.\n\n4. Jézus, tebenned egy az Egyház: Ne engedd szétszakítani! S mit elront annyi sok tanítvány, Siess te meggyógyítani! Utunkra hulljon tiszta fény: Szeretet, hit s örök remény!","year":"1842","title":"586. Bár szétszakadva él az Egyház","composer":"G. Neumark, 1641 (Ki Istenének átad mindent)","poet":"S. Chalupka, 1842","translator":"Dóka Z.","ref_songbook":"21/586","svg":"svg/ref21-586-001.svg"}