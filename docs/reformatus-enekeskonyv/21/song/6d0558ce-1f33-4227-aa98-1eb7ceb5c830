{"uuid":"6d0558ce-1f33-4227-aa98-1eb7ceb5c830","lyrics":"1. Uram, ki lészen lakója A te felséged sátorának? Jelentsd meg, és add tudtomra, Ki lészen örök lakosa Szent hegyednek és hajlékodnak?\n\n2. Aki jár igaz életben, Szól és szolgáltat igazságot, Forgódik híven mindenben, És hűséges ő szívében, És szereti a jámborságot.\n\n3. Ki az ő felebarátját Ő nyelvével nem rágalmazza, Kárral nem bántja szomszédját, Nem csúfolja atyjafiát, És tisztességét nem gyalázza.\n\n4. Az istentelent utálja, Az istenfélőt megbecsüli, Őt nagy tisztességben tartja, Esküvését megfontolja, Ha kárt vall is, azt meg nem szegi.\n\n5. Aki pénzével él híven, Kölcsön ád, de nem kér uzsorát; Az ártatlan ember ellen Ajándékot ő nem veszen: Aki így tészen, az megállhat.","title":"15. Uram, ki lészen lakója","composer":"G. Franc, Genf, 1542","poet":"C. Marot","translator":"Szenci Molnár A.","ref_songbook":"21/15","svg":"svg/ref21-015-001.svg"}