{"uuid":"d37dd812-88a7-45a7-8928-c66501ca1273","lyrics":"1. Az Úr Isten monda az én Uramnak: Ülj az én hatalmamnak jobbjára, Míg ellenségid, akik rád támadnak, Zsámolyul tészem lábaid alá.\n\n2. Az Úr Sionból kinyújtja pálcádat Birodalmadnak erősségére, Ellenségid közt mutasd országlásod, Uralkodjál a népnek közötte.\n\n3. Dicsőségére a te szentségednek A nép örvendez győzedelmeden. És neked oly sok fiaid születnek, Mint a hajnali harmat a földön.\n\n4. Mert az Úr Isten megesküdt tenéked, Amit meg nem bán soha örökké, Melkisédeknek rendje szerint értsed: Te vagy a főpap most és örökké.\n\n5. Az Úr, aki ül a te jobb kezeden, Ha megharagszik egykor valóban, A hatalmas királyokat erősen Hatalmával megrontja legottan.\n\n6. A pogányokon ítéletit tartja, Megtölti a földet holttestekkel, Ellenségidnek vezérit megrontja, Országa kihat e földre széjjel.\n\n7. Az úton iszik a tiszta patakból, Melynek vize foly nagy harsogással, Ennek okáért ő nagy hatalmából Emeli fejét nagy méltósággal.","title":"110. Az Úr Isten monda az én Uramnak","composer":"L. Bourgeois, Genf, 1551","poet":"C. Marot","translator":"Szenci Molnár A.","ref_songbook":"21/110","svg":"svg/ref21-110-001.svg"}