{"uuid":"c5a481df-1f4c-45c3-a856-8a11c81a4ef6","lyrics":"1. Az Úr csodásan működik, De útja rejtve van. Tenger takarja lábnyomát, Szelek szárnyán suhan. Mint titkos bánya mélyiben Formálja terveit, De biztos kézzel hozza föl, Mi most még rejtve itt.\n\n2. Ne félj tehát, kicsiny csapat, Ha rád felleg borul. Kegyelmet rejt, s belőle majd Áldás esője hull. Bízzál az Úrban, rólad ő Meg nem feledkezik, Sorsod sötétlő árnya közt Szent arca rejtezik.\n\n3. Bölcs terveit megérleli, Rügyet fakaszt az ág, S bár mit sem ígér bimbaja, Pompás lesz a virág. Ki kétkedőn boncolja őt, Annak választ nem ád, De a hívő előtt az Úr Megfejti önmagát.","year":"1774","title":"770. Az Úr csodásan működik","composer":"Maár M.","poet":"W. Cowper, 1774","translator":"Vargha Gy.-né","ref_songbook":"21/770","svg":"svg/ref21-770-001.svg"}